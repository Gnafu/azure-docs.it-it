---
title: Informazioni sull'app Microsoft Authenticator - Azure Active Directory | Microsoft Docs
description: Elenca le domande frequenti e le risposte correlate all'app Microsoft Authentication e ad Azure Multi-Factor Authentication.
services: active-directory
author: eross-msft
manager: mtillman
ms.assetid: f04d5bce-e99e-4f75-82d1-ef6369be3402
ms.service: active-directory
ms.workload: identity
ms.component: user-help
ms.topic: conceptual
ms.date: 07/30/2018
ms.author: lizross
ms.reviewer: librown
ms.openlocfilehash: 6120ef39c4eb91c4b595f6b97a0eb4b96621b6f2
ms.sourcegitcommit: 76797c962fa04d8af9a7b9153eaa042cf74b2699
ms.translationtype: HT
ms.contentlocale: it-IT
ms.lasthandoff: 08/21/2018
ms.locfileid: "42144517"
---
# <a name="microsoft-authenticator-app-faq"></a>Domande frequenti sull'app Microsoft Authenticator

Questo articolo risponde a domande comuni sull'app Microsoft Authenticator. Se non viene visualizzata una risposta alla domanda, accedere al [forum dell'app Microsoft Authenticator](https://social.technet.microsoft.com/Forums/en-US/home?forum=MicrosoftAuthenticatorApp).

L'app Microsoft Authenticator ha sostituito l'app Azure Authenticator ed è consigliata quando si usa Azure Multi-Factor Authentication. L'app Microsoft Authenticator è disponibile per [Android](https://go.microsoft.com/fwlink/?linkid=866594), [iOS](https://go.microsoft.com/fwlink/?linkid=866594) e [Windows Phone](http://go.microsoft.com/fwlink/?Linkid=825071).

## <a name="frequently-asked-questions"></a>Domande frequenti
|Domanda|Soluzione|
|--------|--------|
|Quali dati vengono archiviati da Authenticator per conto dell'utente e com'è possibile eliminarli?|L'app Microsoft Authenticator consente di raccogliere tre tipi di informazioni:<ul><li>Informazioni sull'account fornite quando si aggiunge l'account. Questi dati possono essere rimossi attraversi la rimozione dell'account.</li><li>I dati del log di diagnostica si trovano solo nell'app, fino a quando non si sceglie di**inviare il log** a Microsoft tramite il menu **Guida** dell’app. Questi file di log contengono dati personali, come gli indirizzi e-mail (ad esempio, alain@contoso.com), gli indirizzi IP/server e i dati del dispositivo (ad esempio, nome e versione del sistema operativo del dispositivo). Le informazioni sui dati personali sono limitate alle informazioni necessarie per la risoluzione dei problemi delle app. È possibile visualizzare questi file di log nell'app in qualsiasi momento per visualizzare le informazioni raccolte. Se si inviano i file di log, i progettisti di app di autenticazione possono usarlo per la risoluzione dei problemi segnalati dai clienti.</li><li>Dati di utilizzo non personali, come "aggiunta account di flusso in corso/account aggiunto" o "notifica approvata". Questi dati sono parte integrante delle nostre decisioni di progettazione e ci aiutano a determinare quali funzionalità sono importanti e dove è necessario apportare miglioramenti sotto forma di aggiornamenti per le app. L’utente dell'app riceve una notifica di questa raccolta di dati al primo avvio dell'app e viene visualizzato un messaggio che informa che la raccolta dei dati può essere disattivata dalla pagina **impostazioni** dell'app. È possibile abilitare o disabilitare questa impostazione in qualsiasi momento.</li></ul>|
|A cosa servono i codici nell'app?|Quando si apre l'app Microsoft Authenticator, gli account aggiunti vengono visualizzati come riquadri con un numero di sei o otto cifre per ciascuno.<br><br>Questi codici devono essere usati come verifica dell'effettiva identità dell'utente. Dopo aver effettuato l'accesso con il nome utente e la password, è necessario digitare il codice di verifica che si trova nello stesso riquadro dell'account. Ad esempio, l'utente Alan che accede all'account Contoso dovrà usare il codice di verifica 427303.<br><br>![Schermata Account nell'app](./media/microsoft-authenticator-app-faq/auth-app-accounts.png)|
|Perché il numero accanto al codice continua a diminuire?|Accanto al codice di verifica attivo può essere visualizzato un timer di 30 secondi che esegue un conto alla rovescia. Questo timer impedisce di accedere usando lo stesso codice due volte. Diversamente dalle password, questo numero non deve essere memorizzato dall'utente. Lo scopo è che solo qualcuno con accesso al telefono debba conoscere questo codice.|
|Perché il riquadro dell'account è grigio?|Alcune organizzazioni richiedono che l'app Microsoft Authenticator usi l'accesso Single Sign-On e che protegga le risorse aziendali. In questo caso, l'account non viene usato per la verifica in due passaggi e viene visualizzato come grigio o inattivo. Questo tipo di account viene spesso denominato account "broker".|
|Che cos'è la registrazione di un dispositivo?|L'organizzazione potrebbe richiedere la registrazione del dispositivo in modo da poter identificare i dispositivi che accedono alle risorse protette, come file e app, ed eventualmente attivare l'accesso condizionale per ridurre il rischio di accesso inappropriato a queste risorse. È possibile annullare la registrazione del dispositivo usando l'opzione **Impostazioni**, ma in questo caso si potrebbe perdere l'accesso ai messaggi di posta elettronica in Outlook e ai file in OneDrive e non essere più in grado di usare l'accesso tramite telefono.|
|È necessario essere connessi a Internet o alla rete personale per ottenere e usare i codici di verifica?|I codici non richiedono l'uso di Internet o la connessione ai dati e di conseguenza non è necessario che sia disponibile copertura di rete per l'accesso. Inoltre, poiché l'app non resta in esecuzione quando viene chiusa, non consuma la batteria.|
|Cosa significa se si ricevono notifiche solo quando l'app è aperta e non quando è chiusa?|Se si ricevono le notifiche, ma non gli avvisi, anche quando la suoneria è attiva, è necessario controllare le impostazioni dell'app. Assicurarsi che l'app sia attivata per usare i suoni o la vibrazione per le notifiche. Se non si riceve alcuna notifica, verificare le situazioni seguenti:<ul><li>Il telefono è in modalità non disturbare o non interattiva? Queste modalità possono impedire alle app di inviare notifiche.</li><li>È possibile ricevere notifiche da altre app? In caso negativo, potrebbe essersi verificato un problema di connessione di rete nel telefono o del canale di notifiche Android o Apple. È possibile provare a risolvere il problema di connessione di rete tramite le impostazioni del telefono, ma potrebbe essere necessario rivolgersi al provider di servizi per richiedere supporto per il canale di notifiche Android o Apple.</li><li>Si ricevono notifiche per alcuni account nell'app, ma non per altri? In questo caso, rimuovere l'account problematico dall'app e aggiungerlo di nuovo consentendo le notifiche e quindi verificare se il problema è stato risolto.</li></ul>Se dopo aver tentato tutti questi passaggi i problemi persistono, inviare i file di log per la diagnostica. Aprire l'app, passare a **Guida** e quindi selezionare **Invia log**. Accedere quindi al [forum dell'app Microsoft Authenticator](https://social.technet.microsoft.com/Forums/en-US/home?forum=MicrosoftAuthenticatorApp) per comunicare il problema riscontrato e i passaggi provati fino a questo punto.|
|Se si usano i codici di verifica nell'app, come si passa all'uso delle notifiche push?|È possibile configurare questo comportamento per l'account aziendale o dell'istituto di istruzione (se attivato dall'amministratore) o per l'account Microsoft personale, ma le notifiche non funzionano per account di terze parti, come Google o Facebook.<br><br>Per passare all'uso delle notifiche con l'account personale, è necessario registrare di nuovo il dispositivo con l'account, configurando le notifiche push.<br><br>L'organizzazione stabilisce se consentire le notifiche con un clic per l'account aziendale o dell'istituto di istruzione e di conseguenza può disattivare questa funzionalità.|
|Le notifiche funzionano con gli account non Microsoft?|No, le notifiche funzionano solo con account Microsoft e account Azure Active Directory. Se l'azienda o l'istituto di istruzione usa account Azure AD, può scegliere di disabilitare questa funzionalità.|
|Dopo avere ricevuto un nuovo dispositivo o aver ripristinato il dispositivo da un backup, come si configurano di nuovo gli account personali nell'app Microsoft Authenticator?|Se si esegue un dispositivo iOS, è stato attivato il **backup automatico** ed è stata creata una copia di backup degli account nel dispositivo precedente, è possibile usare tale backup per ripristinare le credenziali degli account nel nuovo dispositivo. Per altre informazioni, vedere l'articolo [Eseguire il backup e il ripristino delle credenziali dell'account con l'app Microsoft Authenticator](microsoft-authenticator-app-backup-and-recovery.md).|
|In caso di smarrimento del dispositivo o dopo il passaggio a un nuovo dispositivo, come è possibile assicurarsi che le notifiche non continuino a essere inviate al dispositivo precedente?|L'aggiunta dell'app Microsoft Authenticator al nuovo dispositivo iOS non rimuove automaticamente l'app dal dispositivo precedente. Anche l'eliminazione dell'app dal dispositivo precedente non è sufficiente. È necessario sia eliminare l'app dal dispositivo precedente sia comunicare a Microsoft o all'organizzazione di rimuovere il dispositivo precedente e annullarne la registrazione dall'account personale.<ul><li>**Per rimuovere l'app da un dispositivo usando un account Microsoft personale.** Passare all'area di verifica in due passaggi della pagina [Sicurezza dell'account](https://account.microsoft.com/security)  e scegliere di disattivare la verifica per il dispositivo precedente.</li><li>**Per rimuovere l'app da un dispositivo usando un account Microsoft aziendale o dell'istituto di istruzione.** Passare all'area di verifica in due passaggi della pagina [MyApps](https://myapps.microsoft.com/) o al portale personalizzato dell'organizzazione e scegliere di disattivare la verifica per il dispositivo precedente.</li></ul>|
|Come rimuovere un account dall'app?|<ul><li>**iOS.** Dalla schermata principale selezionare il pulsante di menu e quindi **Modifica account**. Toccare l'icona rossa accanto al nome dell'account e toccare **Rimuovi account**.</li><li>**Windows Phone.** Dalla schermata principale selezionare il pulsante di menu e quindi **Modifica account**. Toccare la **X** accanto al nome dell'account.</li><li>**Android.** Dalla schermata principale selezionare il pulsante di menu e quindi **Modifica account**. Toccare la **X** accanto al nome dell'account.</li></ul>Se si ha un dispositivo registrato con l'organizzazione, potrebbe essere necessario completare un passaggio aggiuntivo per rimuovere l'account. In questi dispositivi l'app Microsoft Authenticator viene registrata automaticamente come amministratore del dispositivo. Se si vuole disinstallare completamente l'app, è necessario prima annullare la registrazione dell'app nelle impostazioni relative.|
|Perché l'app richiede così tante autorizzazioni?|Di seguito è riportato l'elenco completo delle autorizzazioni che è possibile richiedere con una descrizione di come vengono usate nell'app. Le autorizzazioni specifiche visualizzate dipendono dal tipo di telefono in uso.<ul><li>**Fotocamera.** Usata per eseguire la scansione dei codici a matrice quando si aggiunge un account aziendale, dell'istituto di istruzione o non Microsoft.</li><li>**Contatti e telefono.** Usati per semplificare il processo mediante la ricerca di account esistenti nel telefono quando si esegue l'accesso con l'account Microsoft personale.</li><li>**SMS.** Usati per assicurarsi che il numero di telefono corrisponda al numero registrato. Quando si accede con l'account Microsoft personale per la prima volta. Viene inviato un SMS al telefono su cui è stata scaricata l'app, che include un codice di verifica di 6-8 cifre. Anziché richiedere di trovare il codice e immetterlo nell'app, viene inserito nel testo del messaggio.</li><li>**Visualizzazione in altre app.** La notifica ricevuta per verificare l'identità viene visualizzata anche in qualsiasi altra app in esecuzione.</li><li>**Ricezione di dati da Internet.** Questa autorizzazione è necessaria per l'invio di notifiche.</li><li>**Disabilitazione della sospensione del telefono.** Se si registra il dispositivo nell'organizzazione, l'organizzazione può modificare questo criterio nel telefono.</li><li>**Vibrazione di controllo.** È possibile scegliere se si vuole che il dispositivo vibri ogni volta che si riceve una notifica per la verifica dell'identità.</li><li>**Uso di hardware per la letture delle impronte digitali.** Alcuni account aziendali e dell'istituto di istruzione richiedono un PIN aggiuntivo al momento della verifica dell'identità. Per semplificare il processo, è possibile usare l'impronta digitale anziché immettere il PIN.</li><li> **Visualizzazione delle connessioni di rete.** Quando si aggiunge un account Microsoft, l'app richiede la connessione di rete o Internet.</li><li>**Lettura del contenuto dalla risorsa di archiviazione**. Questa autorizzazione viene usata solo quando si segnala un problema tecnico tramite le impostazioni dell'app. Vengono raccolte alcune informazioni dalla risorsa di archiviazione per diagnosticare il problema.</li><li>**Accesso di rete completo.** Questa autorizzazione è necessaria per l'invio di notifiche per la verifica dell'identità.</li><li>**Esecuzione all'avvio.** Se si riavvia il telefono, questa autorizzazione permette di continuare a ricevere notifiche per la verifica dell'identità.</li></ul>|
|Perché l'app Microsoft Authenticator permette di approvare una richiesta senza sbloccare il dispositivo?|Non è necessario sbloccare il dispositivo per approvare le richieste di verifica, poiché è sufficiente dimostrare che si ha un telefono a portata di mano. La verifica in due passaggi richiede di dimostrare di conoscere una determinata informazione e di essere in possesso di qualcosa, ovvero di conoscere la password. e di essere in possesso del telefono, configurato con l'app Microsoft Authenticator e registrato come prova MFA. Avendo il telefono e approvando la richiesta vengono quindi soddisfatti i criteri per il secondo fattore dell'autenticazione.|
|Perché non vengono visualizzati tutti gli account quando si apre l'app Microsoft Authenticator in un dispositivo Apple Watch?|L'app Microsoft Authenticator supporta solo l'uso di account Microsoft personali o di account aziendali o dell'istituto di istruzione con notifiche push nell'app specifica per Apple Watch. Per gli altri account, come Google o Facebook, è necessario aprire l'app di autenticazione nel telefono per visualizzare i codici di verifica.|
|Perché non è possibile approvare o negare notifiche in un dispositivo Apple Watch?|Prima di tutto, assicurarsi di aver eseguito l'aggiornamento all'app Microsoft Authenticator versione 6.0.0 o successive nell'iPhone. Aprire quindi l'app complementare Microsoft Authenticator nel dispositivo Apple Watch e cercare tutti gli account sotto i quali è visualizzato il pulsante **Configura**. È necessario completare il processo di configurazione per approvare le notifiche per questi account.|
|Perché viene visualizzato un errore che indica che non è possibile**comunicare con il telefono quando si usa l'app complementare Microsoft Authenticator sul dispositivo Apple Watch**?|Se il telefono e l'orologio non comunicano, è possibile provare le soluzioni seguenti:<ol><li>Forzare la chiusura dell'app del telefono Microsoft Authenticator e aprirla di nuovo sull'iPhone.</li><li>Forzare la chiusura dell'app complementare nel dispositivo Apple Watch.<ol><li> Aprire l'app complementare Microsoft Authenticator nell'orologio</li><li>Tenere premuto il pulsante laterale fino a visualizzare la schermata **Spegni**.</li><li>Rilasciare il pulsante laterale e tenere premuta l'icona Digital Crown per forzare la chiusura dell'app attiva.</li></ol></li><li>Disattivare sia Bluetooth sia il Wi-Fi per il telefono e l'orologio e quindi riattivarli.</li><li>Riavviare l'iPhone e l'orologio.</li></ol>|
|Perché l'app complementare Microsoft Authenticator per Apple Watch non si sincronizza o non viene visualizzata nell'orologio?|Se l'app non viene visualizzata nell'orologio, provare le soluzioni seguenti: <ol><li>Assicurarsi che l'orologio esegua watchOS 4.0 o versioni successive.</li><li>Sincronizzare di nuovo l'orologio.</li></ol>|
|Se l'app specifica per Apple Watch si arresta in modo anomalo, è possibile inviare i log di arresto anomalo per l'indagine della causa? |Prima di tutto, è necessario verificare di aver condiviso i dati di analisi con Microsoft. Gli utenti di TestFlight sono già iscritti. In caso contrario, è possibile passare a **Impostazioni > Privacy > Analisi** e selezionare le opzioni **Share iPhone & Watch analytics** (Condividi analisi iPhone e orologio) e **Share with App Developers** (Condividi con sviluppatori app).<br><br>Dopo l'iscrizione, è possibile provare a riprodurre l'arresto anomalo in modo che i log di arresto anomalo vengano inviati automaticamente a Microsoft per le indagini. Tuttavia, se non è possibile riprodurre l'arresto anomalo, è possibile copiare manualmente i file di log e inviarli a Microsoft.<ol><li>Aprire l'app dell'orologio nel telefono, passare a **Impostazioni > Generali** e quindi fare clic su **Copy Watch Analytics** (Copia analisi orologio).</li><li>Individuare l'arresto anomalo corrispondente in **Impostazioni > Privacy > Analisi > Dati di analisi** e quindi copiare manualmente il testo completo.</li><li>Aprire l'app Microsoft Authenticator sul telefono e incollare il testo copiato nella casella di testo **Share with App Developers** (Condividi con sviluppatori app) nella pagina **Invia log**.</li></ol>|

## <a name="next-steps"></a>Passaggi successivi

-   Per altre informazioni sulla verifica in due passaggi, vedere [Configurare l'account per la verifica in due passaggi](multi-factor-authentication-end-user-first-time.md)

-   Per altri dettagli sulle informazioni di sicurezza, vedere [Gestire le informazioni di sicurezza](security-info-manage-settings.md)

- Se questo articolo non ha fornito le risposte necessarie, saranno apprezzati commenti e suggerimenti. Visitare il [forum relativo all'app Microsoft Authenticator](https://social.technet.microsoft.com/Forums/en-US/home?forum=MicrosoftAuthenticatorApp) per pubblicare una domanda e ricevere assistenza dalla community o lasciare un commento in questa pagina.