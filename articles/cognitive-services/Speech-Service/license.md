---
title: Licenza di Speech SDK di Servizi cognitivi | Microsoft Docs
description: Pagina di licenza per Speech SDK di Servizi cognitivi
titleSuffix: Microsoft Cognitive Services
services: cognitive-services
author: wolfma61
manager: onano
ms.service: cognitive-services
ms.topic: article
ms.component: speech-service
ms.date: 05/01/2018
ms.author: wolfma
ms.openlocfilehash: 5a0056690dfb6dc607c30327dc1e90911f3af052
ms.sourcegitcommit: 95d9a6acf29405a533db943b1688612980374272
ms.translationtype: HT
ms.contentlocale: it-IT
ms.lasthandoff: 06/23/2018
ms.locfileid: "35376441"
---
# <a name="microsoft-software-license-termsbrmicrosoft-cognitive-services-speech-sdk-preview"></a>Condizioni di licenza software Microsoft<br>Anteprima di Speech SDK di Servizi cognitivi Microsoft

QUALORA IL LICENZIATARIO RISIEDA (O LA SEDE PRINCIPALE DI ATTIVITÀ DELLA SUA AZIENDA SI TROVI) NEGLI STATI UNITI, VEDERE L'ARTICOLO "ARBITRATO VINCOLANTE E RINUNCIA ALL'AZIONE DI CLASSE" RIPORTATO DI SEGUITO, CHE RIGUARDA LA RISOLUZIONE DELLE CONTROVERSIE.

Le presenti condizioni di licenza costituiscono il contratto tra il licenziatario e Microsoft Corporation (o una delle sue consociate). Le presenti condizioni si applicano al software in versione di anteprima di cui sopra e a qualsiasi servizio o aggiornamento software di Microsoft (nella misura in cui tali servizi o aggiornamenti non siano accompagnati da condizioni nuove o aggiuntive, nel qual caso tali condizioni differenti saranno applicate prospetticamente e non modificheranno i diritti del licenziatario o di Microsoft in relazione al software o ai servizi aggiornati in precedenza). QUALORA IL LICENZIATARIO SI ATTENGA ALLE PRESENTI CONDIZIONI DI LICENZA, DISPORRÀ DEI DIRITTI INDICATI DI SEGUITO. UTILIZZANDO IL SOFTWARE, IL LICENZIATARIO ACCETTA LE PRESENTI CONDIZIONI.

## <a name="1-installation-and-use-rights"></a>1. INSTALLAZIONE E DIRITTI SULL'UTILIZZO.

a) Generale. Il licenziatario potrà installare e usare un numero qualsiasi di copie del software per sviluppare e testare le applicazioni e l'integrazione con i servizi di riconoscimento vocale di Servizi cognitivi.

b) Software di terze parti. Il software potrà contenere applicazioni di terze parti concesse in licenza al licenziatario ai sensi del presente contratto o delle loro condizioni. Le condizioni di licenza, gli avvisi e i riconoscimenti, se presenti, per le applicazioni di terze parti possono essere accessibili online all'indirizzo http://aka.ms/thirdpartynotices o in un file di avvisi associato. Anche se tali applicazioni sono disciplinate da altri contratti, la dichiarazione di non responsabilità, le limitazioni e le esclusioni dei danni riportati di seguito si applicano nella misura in cui è consentito dalla legge applicabile.

c) Gestione pacchetti. Il software può includere la gestione pacchetti, come NuGet, che consente di scaricare altri pacchetti software Microsoft e di terze parti da usare con l'applicazione. I pacchetti sono disciplinati ai sensi delle proprie licenze e non del presente contratto. Microsoft non distribuisce, concede in licenza o fornisce alcuna garanzia per i pacchetti di terze parti.

d) Benchmarking Competitivo. Qualora il licenziatario sia un concorrente diretto e acceda o utilizzi il software per scopi di benchmarking competitivo, analisi o raccolta di informazioni riservate, il licenziatario rinuncia nei confronti di Microsoft e delle sue filiali e consociate (anche prospetticamente) a qualsiasi limitazione relativa a all'utilizzo competitivo, all'accesso e al test di benchmarking prevista dalle condizioni che disciplinano il software, nella misura in cui tali condizioni per l'utilizzo siano o asseriscano di essere più restrittive delle condizioni di Microsoft. Qualora il licenziatario non rinunci alle eventuali restrizioni previste dalle condizioni che disciplinano il software, non sarà autorizzato e non gli sarà consentito di accedere o utilizzare tale software.

## <a name="2-distributable-code"></a>2. CODICE DISTRIBUIBILE.

Il software potrà contenere codice che il licenziatario è autorizzato a distribuire (ad esempio, rendere disponibile a terzi) in applicazioni che sviluppa, come descritto nel presente Articolo. 

a) Diritti di Distribuzione. Il codice e i file di test descritti di seguito possono essere distribuiti se inclusi nel software.

i. File REDIST.TXT. Il licenziatario potrà duplicare e distribuire il formato in codice oggetto del codice elencato nell'eventuale elenco REDIST nel software o nei file di avvisi;

ii. Codice di esempio, modelli e stili. È possibile copiare, modificare e distribuire l'origine e il formato in codice oggetto del codice contrassegnato come "esempio", "modello", "stili semplici" e "stili schizzo"; e

iii. Distribuzione a Terzi. Il licenziatario potrà autorizzare i distributori delle proprie applicazioni a duplicare e distribuire qualsiasi parte del codice distribuibile che scelga di distribuire nelle proprie applicazioni.

b) Requisiti per la Distribuzione. Per distribuire il codice, il licenziatario dovrà:

i. aggiungere rilevanti e significative funzionalità nelle applicazioni;

ii. far accettare ai distributori e agli utenti finali esterni un contratto con condizioni che garantiscano almeno lo stesso livello di tutela per il codice e per Microsoft definito nel presente contratto e

iii. indennizzare, manlevare e difendere Microsoft da qualsiasi reclamo, incluse le spese legali, relativo all'utilizzo o alla distribuzione delle applicazioni del licenziatario, fatta eccezione per i casi in cui tali reclami siano basati esclusivamente sul codice distribuibile non modificato.

c) Restrizioni per la Distribuzione. Il licenziatario non potrà:

i. utilizzare i marchi o i segni distintivi di Microsoft nella propria applicazione in modo tale da suggerire che tale applicazione provenga o sia riconosciuta in qualsiasi modo da Microsoft; o

ii. modificare o distribuire il codice sorgente di qualsiasi codice distribuibile in modo che qualsiasi parte di tale codice sia soggetto a condizioni di licenza che impongano che il codice distribuibile, qualsiasi altra parte del software o qualsiasi altra proprietà intellettuale di Microsoft venga divulgata o distribuita nel formato in codice sorgente o che altri abbiano il diritto di modificarla.

## <a name="3-data-collection"></a>3. RACCOLTA DEI DATI. 

Il software potrà raccogliere informazioni sul licenziatario e sul relativo utilizzo del software e inviare tali informazioni a Microsoft. Microsoft potrà utilizzare queste informazioni per fornire servizi e migliorare i prodotti e i servizi Microsoft. L'eventuale possibilità di rifiutare esplicitamente sarà illustrata nella documentazione del prodotto. Alcune funzionalità del software potranno consentire la raccolta dei dati dagli utenti delle applicazioni del licenziatario che accedono o utilizzano il software. Qualora il licenziatario faccia uso di tali funzionalità per consentire la raccolta dei dati nelle applicazioni, dovrà rispettare le leggi applicabili, incluso l'ottenimento dell'eventuale consenso dell'utente necessario, e tenere un'informativa sulla privacy chiaramente disponibile che informi gli utenti del modo esatto in cui il licenziatario tratta, raccoglie e condivide i dati degli utenti. Per altre informazioni sulla raccolta e il trattamento dei dati da parte di Microsoft, vedere la documentazione del prodotto e l'Informativa sulla Privacy di Microsoft all'indirizzo https://go.microsoft.com/fwlink/?LinkId=512132. Il licenziatario accetta di rispettare tutte le disposizioni applicabili dell'Informativa sulla Privacy di Microsoft.

## <a name="4-scope-of-license"></a>4. AMBITO DI VALIDITÀ DELLA LICENZA.

Il software non viene venduto, ma è concesso in licenza. Microsoft si riserva tutti gli altri diritti. Nel limite massimo consentito dalla legge applicabile, il licenziatario non potrà (e non avrà il diritto di):

a) aggirare le limitazioni tecniche presenti nel software che ne consentono l'utilizzo solo in determinati modi;

b) eseguire il reverse engineer, decompilare o disassemblare il software oppure provare a farlo, fatta eccezione e solo nella misura prevista dalle condizioni di licenza che disciplinano l'uso dei componenti open source che potrebbero essere inclusi con il software;

c) rimuovere, ridurre, bloccare o modificare alcuna comunicazione di Microsoft o dei suoi fornitori che sia inclusa nel software;

d) usare il software in violazione della legge oppure per creare o propagare malware; o

e) condividere, pubblicare, distribuire o concedere il software in prestito (ad eccezione di qualsiasi codice distribuibile, in conformità alle condizioni riportate sopra), fornire il software come soluzione autonoma ospitata per consentire ad altri di usarlo o trasferire il software o il presente contratto a terze parti.

## <a name="5-preview-software"></a>5. SOFTWARE IN VERSIONE DI ANTEPRIMA.

Il software è una versione non definitiva. Potrebbe non funzionare correttamente. Potrebbe essere diversa dalla versione commerciale pubblicata.

## <a name="6-feedback"></a>6. COMMENTI E SUGGERIMENTI.

Se si forniscono commenti e suggerimenti relativi al software a Microsoft, il licenziatario concede a Microsoft il diritto di usare, condividere e commercializzare tali commenti e suggerimenti in qualsiasi modo e per qualsiasi scopo a titolo gratuito. Il licenziatario si asterrà dal fornire a Microsoft eventuali commenti o suggerimenti soggetti a una licenza e che, se usati da Microsoft, obblighino Microsoft a concedere in licenza il proprio software o documentazione a terze parti. Tali diritti manterranno piena validità ed efficacia anche allo scadere del presente contratto.

## <a name="7-export-restrictions"></a>7. LIMITAZIONI RELATIVE ALL'ESPORTAZIONE.

Il licenziatario dovrà attenersi a tutte le leggi e a tutti i regolamenti nazionali e internazionali in materia di controllo delle esportazioni applicabili al software, che includono limitazioni su destinazioni, utenti finali e utilizzo finale. Per altre informazioni sulle limitazioni relative all'esportazione, vedere http://aka.ms/exporting.

## <a name="8-support-services"></a>8. SERVIZI DI SUPPORTO TECNICO.

Ai sensi del presente contratto, Microsoft non è obbligata a fornire servizi di supporto tecnico per il software. Qualsiasi supporto viene fornito "com'è", "con tutti i difetti" e senza alcun tipo di garanzia.

## <a name="9-updates"></a>9. AGGIORNAMENTI.

Il software potrà verificare periodicamente la disponibilità di aggiornamenti, scaricarli e installarli. Il licenziatario potrà ottenere gli aggiornamenti solo da Microsoft o da fonti autorizzate. Al fine di fornire gli aggiornamenti, Microsoft potrebbe dover aggiornare il sistema del licenziatario. Il licenziatario accetta di ricevere tali aggiornamenti automatici senza ulteriore preavviso. Gli aggiornamenti potrebbero non includere o supportare tutte le funzionalità software, i servizi o i dispositivi hardware.

## <a name="10-binding-arbitration-and-class-action-waiver"></a>10. ARBITRATO VINCOLANTE E RINUNCIA ALL'AZIONE DI CLASSE.

Il presente Articolo si applica qualora il licenziatario risieda (o la sede principale di attività della sua azienda si trovi) negli Stati Uniti.  In caso di controversia tra il licenziatario e Microsoft, le parti accettano di tentare una risoluzione informale per 60 giorni. Qualora non fosse possibile, il licenziatario e Microsoft accettano un arbitrato individuale vincolante davanti all'American Arbitration Association, ai sensi del Federal Arbitration Act ("FAA"), e di non citare in giudizio di fronte a un giudice o una giuria. Le controversie, invece, saranno risolte davanti a un arbitro neutrale. Non è consentito intraprendere azioni di classe, arbitrati di classe, azioni legali portate davanti all'attorney general e qualsiasi altro procedimento legale in cui una delle parti agisca o si proponga di agire in veste rappresentativa, né è consentito combinare procedimenti legali individuali senza il consenso di tutte le parti. La Convenzione Arbitrale completa include altre condizioni ed è disponibile all'indirizzo http://aka.ms/arb-agreement-1. Il licenziatario e Microsoft accettano le presenti condizioni.

## <a name="11-entire-agreement"></a>11. INTERO ACCORDO.

Il presente contratto ed eventuali altre condizioni indicate da Microsoft per supplementi, aggiornamenti o applicazioni di terzi costituiscono l'intero accordo relativo al software.

## <a name="12-applicable-law-and-place-to-resolve-disputes"></a>12. LEGGE APPLICABILE E FORO COMPETENTE.

Qualora il licenziatario abbia acquistato il software in Stati Uniti o Canada, il presente contratto sarà interpretato e disciplinato dalle leggi dello stato o della provincia in cui risiede il licenziatario (o in cui si trova la sede principale di attività della sua azienda). Tali leggi disciplineranno anche i reclami aventi a oggetto inadempimenti contrattuali e tutti gli altri reclami (inclusi quelli relativi a inadempimenti della normativa a tutela dei consumatori, inadempimenti in materia di concorrenza sleale e l'illecito civile), indipendentemente dai principi in materia di conflitto di leggi, fatta eccezione per tutte le disposizioni relative all'arbitrato che saranno disciplinate dal FAA. Qualora il licenziatario abbia acquistato il software in qualsiasi altro Paese, il presente contratto è disciplinato dalla legge di tale Paese, fatta eccezione per tutte le disposizioni relative all'arbitrato che saranno disciplinate dal FAA. Se esiste una giurisdizione federale degli Stati Uniti, il licenziatario e Microsoft acconsentono alla giurisdizione e alla competenza territoriale esclusive dei tribunali federali con sede a King County, Washington, per tutte le controversie citate in giudizio (escluso l'arbitrato). In caso contrario, il licenziatario e Microsoft acconsentono alla giurisdizione e alla competenza territoriale esclusive della Corte Suprema con sede a King County, Washington, per tutte le controversie citate in giudizio (escluso l'arbitrato).

## <a name="13-consumer-rights-regional-variations"></a>13. DIRITTI DEI CONSUMATORI; VARIANTI REGIONALI.

Con il presente contratto vengono concessi determinati diritti. Al licenziatario potranno essere concessi altri diritti, tra cui i diritti dei consumatori, ai sensi delle leggi dello stato o del Paese di residenza. Il licenziatario potrebbe, inoltre, vantare ulteriori diritti, separati e distinti dal rapporto con Microsoft, direttamente nei confronti della parte da cui ha acquistato il software. Il presente contratto non modifica tali altri diritti qualora le leggi dello stato o del Paese di residenza del licenziatario non consentano di modificarli. Ad esempio, qualora il licenziatario abbia acquistato il software in una delle regioni riportate di seguito o qualora venga applicata la legge di tale Paese, si applicano le disposizioni seguenti:

a) Australia. Il licenziatario è soggetto alle garanzie di legge previste ai sensi della Australian Consumer Law e nessuna disposizione prevista nel presente contratto influisce su tali diritti.

b) Canada. Qualora il licenziatario abbia acquistato il software in Canada, sarà possibile interrompere la ricezione degli aggiornamenti disabilitando la funzionalità di aggiornamento automatico, disconnettendo il dispositivo da Internet (alla riconnessione, tuttavia, il software riprenderà la ricerca e l'installazione di aggiornamenti) o disinstallando il software. La documentazione del prodotto, se disponibile, potrà illustrare come disabilitare gli aggiornamenti per il dispositivo o il software specifico.

c) Germania e Austria.

i. Garanzia. Il software validamente concesso in licenza funzionerà in sostanziale conformità a quanto descritto nel materiale Microsoft fornito con il software. Tuttavia, Microsoft non fornisce alcuna garanzia contrattuale in relazione al software concesso il licenza.

ii. Limitazione di Responsabilità. In caso di condotta intenzionale, colpa grave, reclami ai sensi della legge in materia di responsabilità di prodotto, nonché in caso di morte, danni alla persona o lesioni fisiche, la responsabilità di Microsoft sarà determinata in conformità alla legge imperativa.

Nel rispetto della clausola ii. sopra indicata, Microsoft sarà responsabile di colpa lieve solo nell'ipotesi di inadempimento di tali obbligazioni contrattuali materiali il cui adempimento consentirebbe l'esecuzione appropriata del presente contratto, il cui inadempimento metterebbe a repentaglio lo scopo del contratto stesso e sul rispetto delle quali la parte potrà costantemente fare affidamento (le cosiddette "obbligazioni fondamentali"). Negli altri casi Microsoft non sarà responsabile di colpa lieve.

## <a name="14-disclaimer-of-warranty"></a>14. ESCLUSIONE DI GARANZIE.

IL SOFTWARE VIENE CONCESSO IN LICENZA "COM'È". IL LICENZIATARIO LO UTILIZZA A PROPRIO RISCHIO. MICROSOFT NON RICONOSCE CONDIZIONI O GARANZIE ESPRESSE. NELLA MISURA MASSIMA CONSENTITA DALLE LEGGI APPLICABILI, MICROSOFT ESCLUDE TUTTE LE GARANZIE IMPLICITE, INCLUSE QUELLE DI COMMERCIABILITÀ, IDONEITÀ PER UNO SCOPO SPECIFICO E NON VIOLAZIONE DI DIRITTI DI TERZI.

## <a name="15-limitation-on-and-exclusion-of-damages"></a>15. LIMITAZIONE DI RESPONSABILITÀ ED ESCLUSIONE DI DANNI.

QUALORA IL LICENZIATARIO ABBIA FONDATE RAGIONI PER RICHIEDERE DANNI A MICROSOFT O AI SUOI FORNITORI NONOSTANTE L'ESCLUSIONE DI GARANZIE PRECEDENTE, PUÒ ESIGERE IL SOLO RISARCIMENTO PER I DANNI DIRETTI NEL LIMITE DELL'IMPORTO DI 5 DOLLARI (USD 5,00). IL LICENZIATARIO NON HA DIRITTO A OTTENERE IL RISARCIMENTO PER EVENTUALI ALTRI DANNI, INCLUSI I DANNI CONSEQUENZIALI, SPECIALI, INDIRETTI, INCIDENTALI O RELATIVI ALLA PERDITA DI PROFITTI.
Questa limitazione si applica a (a) qualsiasi questione relativa al software, ai servizi, al contenuto (incluso il codice) sui siti Internet o nelle applicazioni di terze parti e (b) reclami relativi a inadempimento contrattuale, inadempimenti della garanzia o delle condizioni, responsabilità oggettiva, negligenza, altro illecito civile o qualsiasi altro reclamo, in ciascun caso nella misura massima consentita dalla legge applicabile.

Tale limitazione si applica anche nel caso in cui Microsoft sia stata informata o avrebbe dovuto essere informata della possibilità del verificarsi di tali danni. La limitazione o l'esclusione di cui sopra potrebbe non essere applicabile al licenziatario, in quanto l'esclusione o la limitazione di danni incidentali, consequenziali o di altro tipo potrebbe non essere consentita nello stato, la provincia o nel Paese di residenza del licenziatario.

Nota: dato che il presente software è distribuito in Canada, alcune di queste condizioni di licenza vengono fornite di seguito in francese.

Remarque: Ce logiciel étant distribué au Canada, certaines des clauses dans ce contrat sont fournies ci-dessous en français.

EXONÉRATION DE GARANTIE. Le logiciel visé par une licence est offert « tel quel ». Toute utilisation de ce logiciel est à votre seule risque et péril. Microsoft n’accorde aucune autre garantie expresse. Vous pouvez bénéficier de droits additionnels en vertu du droit local sur la protection des consommateurs, que ce contrat ne peut modifier. La ou elles sont permises par le droit locale, les garanties implicites de qualité marchande, d’adéquation à un usage particulier et d’absence de contrefaçon sont exclues.

LIMITATION DES DOMMAGES-INTÉRÊTS ET EXCLUSION DE RESPONSABILITÉ POUR LES DOMMAGES. Vous pouvez obtenir de Microsoft et de ses fournisseurs une indemnisation en cas de dommages directs uniquement à hauteur de 5,00 $ US. Vous ne pouvez prétendre à aucune indemnisation pour les autres dommages, y compris les dommages spéciaux, indirects ou accessoires et pertes de bénéfices.

Cette limitation concerne:

• tout ce qui est relié au logiciel, aux services ou au contenu (y compris le code) figurant sur des sites Internet tiers ou dans des programmes tiers; et

• les réclamations au titre de violation de contrat ou de garantie, ou au titre de responsabilité stricte, de négligence ou d’une autre faute dans la limite autorisée par la loi en vigueur.

Elle s’applique également, même si Microsoft connaissait ou devrait connaître l’éventualité d’un tel dommage. Si votre pays n’autorise pas l’exclusion ou la limitation de responsabilité pour les dommages indirects, accessoires ou de quelque nature que ce soit, il se peut que la limitation ou l’exclusion ci-dessus ne s’appliquera pas à votre égard.

EFFET JURIDIQUE. Le présent contrat décrit certains droits juridiques. Vous pourriez avoir d’autres droits prévus par les lois de votre pays. Le présent contrat ne modifie pas les droits que vous confèrent les lois de votre pays si celles-ci ne le permettent pas.
