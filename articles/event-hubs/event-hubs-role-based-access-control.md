---
title: Controllo degli accessi in base al ruolo di Hub eventi di Azure (anteprima) | Microsoft Docs
description: Controllo degli accessi in base al ruolo di Hub eventi di Azure
services: event-hubs
documentationcenter: na
author: sethmanheim
manager: timlt
ms.service: event-hubs
ms.devlang: na
ms.topic: article
ms.date: 07/05/2018
ms.author: sethm
ms.openlocfilehash: 76c929f482659bb81e0cabb7fb6bffa5331082bf
ms.sourcegitcommit: 9222063a6a44d4414720560a1265ee935c73f49e
ms.translationtype: HT
ms.contentlocale: it-IT
ms.lasthandoff: 08/03/2018
ms.locfileid: "39502137"
---
# <a name="active-directory-role-based-access-control-preview"></a>Controllo degli accessi in base al ruolo di Active Directory (anteprima)

Microsoft Azure offre la gestione integrata del controllo di accesso per le risorse e le applicazioni basata su Azure Active Directory (Azure AD). Con Azure AD, è possibile gestire gli account utente e le applicazioni, in modo specifico le applicazioni basate su Azure, oppure è possibile federare l'infrastruttura esistente di Active Directory con Azure AD per ottenere funzionalità di accesso Single Sign-On a livello aziendale che si estendono anche alle risorse di Azure e alle applicazioni ospitate in Azure. È quindi possibile assegnare le identità di applicazioni e utenti di Azure AD a ruoli globali e specifici del servizio, per concedere l'accesso alle risorse di Azure.

Per Hub eventi di Azure, la gestione degli spazi dei nomi e di tutte le risorse correlate tramite il portale di Azure e l'API Gestione risorse di Azure è già protetto mediante il modello di *Controllo degli accessi in base al ruolo* (RBAC). Controllo degli accessi in base al ruolo per le operazioni di runtime è una funzionalità ora disponibile in versione di anteprima pubblica. 

Per un'applicazione che usa Controllo degli accessi in base al ruolo di Azure AD non è necessario gestire le chiavi e le regole di firma di accesso condiviso o altri token di accesso specifici di Hub eventi. L'app client interagisce con Azure AD per stabilire un contesto di autenticazione e acquisisce un token di accesso per Hub eventi. Con gli account utente di dominio che richiedono l'accesso interattivo, l'applicazione non gestisce mai le credenziali direttamente.

## <a name="event-hubs-roles-and-permissions"></a>Ruoli e autorizzazioni di Hub eventi

Per l'anteprima pubblica iniziale, è possibile aggiungere entità servizio e account di Azure AD solo al ruolo "Proprietario" o "Collaboratore" di uno spazio dei nomi di Hub eventi. Questa operazione garantisce all'identità il controllo completo su tutte le entità nello spazio dei nomi. Le operazioni di gestione che modificano la topologia dello spazio dei nomi sono inizialmente supportate solo tramite Azure Resource Manager e non tramite l'interfaccia di gestione REST nativa di Hub eventi. Questo supporto significa anche che non è possibile usare l'oggetto [NamespaceManager](/dotnet/api/microsoft.servicebus.namespacemanager) del client .NET Framework con un account di Azure AD.  

## <a name="use-event-hubs-with-an-azure-ad-domain-user-account"></a>Usare Hub eventi con un account utente di dominio di Azure AD

La sezione seguente descrive i passaggi necessari per creare ed eseguire un'applicazione di esempio che richiede a un utente interattivo di Azure AD di eseguire l'accesso e illustra come concedere a Hub eventi l'accesso a tale account utente e come usare tale identità per accedere a Hub eventi. 

Questa introduzione descrive una semplice applicazione console, il cui [codice è disponibile su GitHub](https://github.com/Azure/azure-event-hubs/tree/master/samples/DotNet/Rbac/EventHubsSenderReceiverRbac/)

### <a name="create-an-active-directory-user-account"></a>Creare un account utente di Active Directory

Il primo passaggio è facoltativo. Ogni sottoscrizione di Azure è automaticamente associata a un tenant di Azure Active Directory e, se si ha accesso a una sottoscrizione di Azure, l'account utente è già registrato. Ciò significa che è possibile usare il proprio account. 

Se si vuole comunque creare un account specifico per questo scenario, [seguire questi passaggi](../automation/automation-create-aduser-account.md). È necessario avere l'autorizzazione per la creazione di account nel tenant di Azure Active Directory, cosa che potrebbe non essere possibile nelle aziende più grandi.

### <a name="create-an-event-hubs-namespace"></a>Creare uno spazio dei nomi di Hub eventi

Successivamente, [creare uno spazio dei nomi di Hub eventi](event-hubs-create.md) in una delle aree di Azure con supporto di anteprima di Hub eventi per Controllo degli accessi in base al ruolo: **Stati Uniti orientali**, **Stati Uniti orientali 2**, o **Europa occidentale**. 

Una volta creato lo spazio dei nomi, passare alla relativa pagina **Controllo di accesso (IAM)** nel portale e quindi fare clic su **Aggiungi** per aggiungere l'account utente di Azure AD al ruolo Proprietario. Se si usa il proprio account utente e si è creato lo spazio dei nomi, si sta già usando il ruolo Proprietario. Per aggiungere un account utente diverso al ruolo, cercare il nome dell'applicazione Web nel campo **Seleziona** del pannello **Aggiungi autorizzazioni** e quindi fare clic sulla voce. Fare quindi clic su **Salva**.
 
![](./media/event-hubs-role-based-access-control/rbac1.PNG)

L'account utente dispone ora dell'accesso allo spazio dei nomi di Hub eventi e all'hub eventi creato in precedenza.
 
### <a name="register-the-application"></a>Registrare l'applicazione

Prima di poter eseguire l'applicazione di esempio, registrarla in Azure AD e approvare la richiesta di consenso per permettere all'applicazione di accedere a Hub eventi. 

Poiché l'applicazione di esempio è un'applicazione console, è necessario registrare un'applicazione nativa e aggiungere le autorizzazioni API per **Microsoft.EventHub** al set di autorizzazioni richieste. Le applicazioni native richiedono anche un oggetto **redirect-URI** in Azure AD, che funge da identificatore. Non è necessario che l'URI sia una destinazione di rete. Per questo esempio usare `http://eventhubs.microsoft.com`, poiché questo URI è già usato nel codice di esempio.

I passaggi di registrazione dettagliati sono illustrati in [questa esercitazione](../active-directory/develop/quickstart-v1-integrate-apps-with-azure-ad.md). Seguire i passaggi per registrare un'app **nativa** e quindi seguire le istruzioni di aggiornamento per aggiungere l'API **Microsoft.EventHub** alle autorizzazioni necessarie. Mentre si esegue la procedura, prendere nota di **TenantId** e **ApplicationId**, perché questi valori saranno necessari per eseguire l'applicazione.

### <a name="run-the-app"></a>Esecuzione dell'app

Prima di eseguire l'esempio, modificare il file App.config e, a seconda dello scenario, impostare i valori seguenti:

- `tenantId`: impostare sul valore di **TenantId**.
- `clientId`: impostare sul valore di **ApplicationId**. 
- `clientSecret`: se si vuole accedere usando il segreto client, crearlo in Azure AD. Usare inoltre un'API o un'app Web al posto di un'app nativa. Aggiungere anche l'app in **Controllo di accesso (IAM)** nello spazio dei nomi creato in precedenza.
- `eventHubNamespaceFQDN`: impostare questo valore sul nome DNS completo dello spazio dei nomi di Hub eventi appena creato, ad esempio `example.servicebus.windows.net`.
- `eventHubName`: impostare questo valore sul nome dell'hub eventi creato.
- URI di reindirizzamento specificato nell'app nei passaggi precedenti.
 
Quando si esegue l'applicazione console, viene chiesto di selezionare uno scenario. Fare clic su **Interactive User Login** (Accesso utente interattivo) digitando il relativo numero e premendo INVIO. L'applicazione visualizza una finestra di accesso, chiede il consenso per l'accesso a Hub eventi e quindi usa il servizio per eseguire lo scenario di invio e ricezione mediante l'identità dell'account di accesso.

## <a name="next-steps"></a>Passaggi successivi

Per altre informazioni su Hub eventi, vedere i collegamenti seguenti:

* Iniziare con un'[esercitazione di Hub eventi](event-hubs-dotnet-standard-getstarted-send.md)
* [Domande frequenti su Hub eventi](event-hubs-faq.md)
* [Dettagli prezzi degli hub eventi](https://azure.microsoft.com/pricing/details/event-hubs/)
* [Applicazioni di esempio che usano Hub eventi](https://github.com/Azure/azure-event-hubs/tree/master/samples)