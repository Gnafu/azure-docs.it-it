---
title: Configurare cluster HDInsight aggiunti al dominio usando Azure Active Directory Domain Services - Azure | Documentazione Microsoft
description: Informazioni su come configurare i cluster HDInsight aggiunti al dominio usando Azure Active Directory Domain Services
services: hdinsight
documentationcenter: ''
author: bprakash
manager: jhubbard
editor: cgronlun
tags: ''
ms.service: hdinsight
ms.devlang: na
ms.topic: article
ms.tgt_pltfrm: na
ms.workload: big-data
ms.date: 03/20/2018
ms.author: bhanupr
ms.openlocfilehash: ae7ccaf3d167176a1fc6015e84b0eb023da945d5
ms.sourcegitcommit: 48ab1b6526ce290316b9da4d18de00c77526a541
ms.translationtype: HT
ms.contentlocale: it-IT
ms.lasthandoff: 03/23/2018
---
# <a name="configure-domain-joined-hdinsight-clusters-using-azure-active-directory-domain-services"></a>Configurare cluster HDInsight aggiunti al dominio usando Azure Active Directory Domain Services

I cluster aggiunti al dominio offrono alle aziende con più utenti funzionalità di sicurezza in HDInsight. I cluster HDInsight aggiunti al dominio sono collegati ai domini di Active Directory, così che gli utenti del dominio possano usare le proprie credenziali per effettuare l'autenticazione con i cluster ed eseguire lavori con big data. 

In questo articolo sono contenute informazioni su come configurare un cluster HDInsight aggiunto al dominio usando Azure Active Directory Domain Services.

> [!NOTE]
> Active Directory in macchine virtuali IaaS di Azure non è più supportata.

## <a name="create-azure-adds"></a>Creazione di Azure Active Directory Domain Services

Prima di poter creare un cluster HDInsight, è necessario creare un Azure Active Directory Domain Services. Per creare un Azure Active Directory Domain Services, vedere [Abilitare Azure Active Directory Domain Services tramite il portale di Azure](../../active-directory-domain-services/active-directory-ds-getting-started.md). 

> [!NOTE]
> Solo l'amministratore tenant dispone dell'autorizzazione a creare servizi di dominio. Se si usa l'archiviazione di Azure Data Lake come risorsa di archiviazione predefinita per HDInsight, verificare che il tenant di Azure AD predefinito per l'archiviazione di Azure Data Lake sia lo stesso del dominio per il cluster di HDInsight. Per assicurare il funzionamento di questa configurazione con Azure Data Lake Store, è necessario disabilitare l'autenticazione a più fattori per gli utenti che avranno accesso al cluster.

Quando il servizio di dominio è stato sottoposto a provisioning, sarà necessario creare un account del servizio nel gruppo **di amministratori Azure Active Directory Domain Services** per creare il cluster HDInsight. L'account del servizio deve essere un amministratore globale in Azure AD.

Abilitare LDAP sicuro (LDAPS) per un dominio gestito di Azure AD Domain Services. Per abilitare LDAP sicuro, vedere [Configurare l'accesso LDAP sicuro (LDAPS) per un dominio gestito di Azure AD Domain Services](../../active-directory-domain-services/active-directory-ds-admin-guide-configure-secure-ldap.md).

## <a name="create-a-domain-joined-hdinsight-cluster"></a>Creare un cluster HDInsight aggiunto al dominio

Il passaggio successivo è la creazione del cluster HDInsight usando Microsoft Azure Active Directory Domain Services e l'account del servizio creati nella sessione precedente.

È più semplice posizionare sia il servizio di dominio Azure AD sia il cluster HDInsight nella stessa rete virtuale di Azure. Nel caso si trovino in reti virtuali diverse, si dovrà eseguire il peering di entrambe le reti. Per altre informazioni, vedere [Peering di rete virtuale](../../virtual-network/virtual-network-peering-overview.md).

Quando si crea un cluster HDInsight aggiunto al dominio, è necessario fornire i seguenti parametri:

- **Nome di dominio**: il nome di dominio associato ad Azure Active Directory Domain Services. Per esempio, contoso.onmicrosoft.com
- **Nome utente del dominio**: l'account del servizio nel gruppo di amministratori Azure Active Directory Domain Services creato nella sezione precedente. Ad esempio, hdiadmin@contoso.onmicrosoft.com. Questo utente del dominio è l'amministratore di questo cluster HDInsight.
- **Password del dominio**: la password dell'account di servizio.
- **Unità organizzativa**: immettere il nome distinto dell'unità organizzativa che si desidera usare con il cluster HDInsight. Per esempio: OU=HDInsightOU,DC=contoso,DC=onmicrosohift,DC=com. Se questa unità organizzativa non esiste, il cluster HDInsight tenterà di creare tale unità. 
- **URL LDAPS**: per esempio ldaps://contoso.onmicrosoft.com:636
- **Gruppo di utenti con accesso**: i gruppi di protezione di cui si desidera sincronizzare gli utenti con il cluster. Ad esempio, HiveUsers. Se si desidera specificare più gruppi di utenti, separarli con una virgola ",".
 
> [!NOTE]
> Dato che Apache Zeppelin usa il nome di dominio per autenticare l'account del servizio di amministrazione, l'account del servizio DEVE avere lo stesso nome di dominio del suffisso UPN di Apache Zeppelin per funzionare correttamente.
 
La schermata seguente mostra le configurazioni nel portale di Azure:

![Configurazione Active Directory Domain Services aggiunta al dominio di HDInsight Azure](./media/apache-domain-joined-configure-using-azure-adds/hdinsight-domain-joined-configuration-azure-aads-portal.png).


## <a name="next-steps"></a>Passaggi successivi
* Per configurare i criteri ed eseguire query Hive, vedere [Configure Hive policies for Domain-joined HDInsight clusters](apache-domain-joined-run-hive.md) (Configurare criteri Hive per cluster HDInsight aggiunti al dominio).
* Per usare SSH per la connessione a cluster HDInsight aggiunti al dominio, vedere [Usare SSH con Hadoop basato su Linux in HDInsight da Linux, Unix o OS X](../hdinsight-hadoop-linux-use-ssh-unix.md#domainjoined).

