---
title: Eseguire la migrazione delle offerte | Microsoft Docs
description: Eseguire la migrazione delle offerte esistenti al nuovo portale.
services: Azure, Marketplace, Cloud Partner Portal,
documentationcenter: ''
author: dan-wesley
manager: Patrick.Butler
editor: ''
ms.assetid: ''
ms.service: marketplace
ms.workload: ''
ms.tgt_pltfrm: ''
ms.devlang: ''
ms.topic: conceptual
ms.date: 09/14/2018
ms.author: pbutlerm
ms.openlocfilehash: 191378898dd8afcc7853061ae7404156af2f5fd6
ms.sourcegitcommit: 9eaf634d59f7369bec5a2e311806d4a149e9f425
ms.translationtype: HT
ms.contentlocale: it-IT
ms.lasthandoff: 10/05/2018
ms.locfileid: "48807447"
---
# <a name="how-to-migrate-to-the-new-cloud-partner-portal"></a>Come eseguire la migrazione al nuovo portale Cloud Partner

La migrazione al portale Cloud Partner è un passo importante. In risposta ai commenti e ai suggerimenti che gli utenti hanno espresso circa il processo di pubblicazione, sono stati fatti grossi investimenti nel portale. Tali investimenti hanno riguardato prevalentemente la facilità d'uso e miglioramenti all'esperienza di pubblicazione. 

-   Supporto per gli accessi con ID aziendali
-   Convalida dei campi in tempo reale per rilevare gli errori
-   Flusso di lavoro di pubblicazione semplificato

È stata semplificata la procedura per eseguire la migrazione delle offerte, pertanto, se si è pronti ad abbracciare una migliore esperienza di pubblicazione, leggere le procedure di migrazione seguenti.

Per garantire il successo della migrazione, leggere le fasi della migrazione.



## <a name="decide-youre-ready-to-migrate"></a>Decidere che si è pronti per eseguire la migrazione

Prima di eseguire la migrazione delle offerte al portale Cloud Partner, assicurarsi di conoscere tutte le fasi della pubblicazione.

**Saranno migrate tutte le offerte?**

Al momento è in corso la migrazione di tutte le offerte di macchine virtuali. Ogni offerta bozza, temporanea o finale delle macchine virtuali verrà migrata.

Per il momento, qualsiasi altro tipo di offerta, ovvero i modelli di soluzioni e i test drive, continuerà a funzionare nel portale precedente.

**L'offerta live sarà ancora disponibile?**

Sì, la migrazione non ha alcun effetto sulle offerte live. Sono state anche precompilate le informazioni sull'account dell'editore in modo che sia possibile eseguire immediatamente aggiornamenti per l'offerta nel nuovo portale quando la migrazione è terminata. Le offerte in gestione temporanea diventeranno bozze e dovranno essere pubblicate nel nuovo portale.

**Durante la migrazione, è possibile modificare i prezzi dell'offerta?**

No, per tutte le offerte pubblicate il prezzo deve rimanere invariato perché in questa migrazione non sono supportate le modifiche ai prezzi.

**Cosa succede se l'offerta è in gestione temporanea o in fase di pubblicazione?**

La migrazione avrà esito negativo se una qualsiasi delle offerte è attualmente in fase di pubblicazione o in gestione temporanea nel portale precedente. È importante assicurarsi che, al momento dell'esecuzione della migrazione, tutte le offerte siano in stato pubblicato o gestione temporanea.

**Come funziona il nuovo accesso basato sui ruoli?**

Nel nuovo portale, l'amministratore diventa il proprietario del profilo di pubblicazione e tutti i coamministratori diventano collaboratori. Se si vuole modificare un'impostazione nel profilo di pubblicazione si deve passare al nuovo portale.

Se si vuole aggiungere un utente che lavori su un'offerta nel portale precedente, è possibile specificarlo come coamministratore nel portale precedente. Se si vuole aggiungere un utente che lavori su un'offerta nel nuovo portale, è possibile specificarlo come collaboratore.

**La migrazione è un'operazione definitiva?**

Quando si esegue la migrazione delle offerte, tutte le azioni nel portale precedente verranno modificate in sola lettura e bloccate. È possibile tuttavia continuare a modificare e usare le offerte migrate, ma solo nel nuovo portale.

## <a name="submit-a-request-to-migrate"></a>Inviare una richiesta di migrazione

Dopo avere pianificato la migrazione, avviarla nella pagina Learn (Informazioni) del portale Cloud Partner con il nome e l'ID dell'editore.

![Diagramma di flusso del processo di pubblicazione](./media/cloud-partner-portal-how-to-migrate-to-the-new-cloud-partner-portal/migrate.png)

## <a name="confirm-a-date-to-migrate"></a>Confermare la data della migrazione

La migrazione delle offerte viene eseguita ogni martedì dalle 10:00 alle 13:00 (fuso orario del Pacifico) e viene richiesto di confermare un orario per il trasferimento con un preavviso di 24 ore da parte del proprietario dell'account di pubblicazione. Se è necessario eseguire la migrazione in un orario diverso in modo che non interferisca con il flusso di lavoro, il team Microsoft può offrire assistenza per definire l'orario più appropriato.

Al termine della migrazione, verrà inviato un messaggio di posta elettronica di notifica e sarà quindi possibile usare il nuovo portale.

## <a name="settle-in-and-enjoy"></a>Familiarizzare con il nuovo portale.

Dopo la migrazione, sarà possibile usare il nuovo portale. Da questo momento in poi le offerte sono in sola lettura nel portale precedente e tutte le nuove creazioni e modifiche devono essere effettuate nel nuovo portale.

**Si è verificato un problema durante la migrazione, cosa bisogna fare?**
 
Se la migrazione non riesce, verranno annullate tutte le modifiche e verrà pianificato un altro orario per rieseguire la migrazione. È possibile contattare Microsoft tramite lo strumento Commenti e suggerimenti per qualsiasi domanda dopo che la migrazione è stata eseguita.
