---
title: Determinare il tipo di offerta più idonea in Microsoft Azure Marketplace
description: Questo articolo illustra i criteri di idoneità e i requisiti di pubblicazione per i partner che vogliono comprendere come pubblicare le app in Microsoft Azure Marketplace.
services: Marketplace, Compute, Storage, Networking, Blockchain, Security
documentationcenter: ''
author: ellacroi
manager: msmbaldwin
editor: ''
ms.assetid: e8d228c8-f9e8-4a80-9319-7b94d41c43a6
ms.service: marketplace
ms.workload: ''
ms.tgt_pltfrm: ''
ms.devlang: ''
ms.topic: article
ms.date: 05/09/2018
ms.author: ellacroi
ms.openlocfilehash: cd4959eb516f82f2d6e0afd2accfd8ac3d5b3e96
ms.sourcegitcommit: c52123364e2ba086722bc860f2972642115316ef
ms.translationtype: HT
ms.contentlocale: it-IT
ms.lasthandoff: 05/11/2018
ms.locfileid: "34069567"
---
# <a name="determine-the-listing-type-right-for-your-offer"></a>Determinare il tipo di offerta più idonea

Ogni vetrina supporta più opzioni di pubblicazione e tipi di offerta correlati. È possibile scegliere il tipo di offerta che meglio rappresenta l'applicazione e il servizio pubblicato. Tutte le opzioni di pubblicazione offrono ai partner la possibilità di usufruire della condivisione di clienti potenziali. 


## <a name="list"></a>Elenco

Usare l'opzione Contattami quando la partecipazione a livello di valutazione o a livello di transazione non è fattibile. Il vantaggio di questo approccio è dato dall'opportunità offerta agli editori di mettere subito in commercio una soluzione per iniziare a ricevere clienti potenziali a cui presentare offerte di base per dare impulso alla propria azienda. Lo svantaggio consiste invece nel coinvolgimento limitato del cliente rispetto ad altri tipi di offerta.

>[!IMPORTANT]
>Il coinvolgimento dei clienti è migliore con le offerte Valutazione e Transazione. Il lead ricevuto rappresenta il valore dell'opzione Contattami. Se si sceglie questo tipo di offerta, assicurarsi che la destinazione del lead sia configurata e di essere pronti a sfruttare al meglio il lead. 

Quando l'offerta è costituita principalmente da servizi professionali, ad esempio valutazioni, implementazioni o workshop, usare il tipo di offerta Servizi di consulenza. È necessario definire con precisione l'ambito, la durata e il prezzo dell'offerta. Il servizio deve essere limitato a un singolo cliente e fornito presso la sua sede.

## <a name="trial"></a>Versione di valutazione

Un'esperienza di valutazione aumenta il livello di coinvolgimento offerto ai clienti e consente pertanto una maggiore esposizione della soluzione offerta. Con una versione di valutazione, i clienti hanno la possibilità di esplorare la soluzione prima di acquistarla. Offrendo un'esperienza di valutazione, si hanno maggiori opportunità di promozione nelle vetrine e con molta probabilità si riesce a raggiungere un numero più ampio di clienti potenziali grazie alle occasioni di coinvolgimento offerte.
 
Tutte le opzioni di valutazione vengono distribuite nell'ambiente di valutazione e/o nella sottoscrizione di Azure dell'editore e non nell'ambiente o nella sottoscrizione di Azure del cliente. L'uso delle versioni di valutazione deve essere gestito dal cliente senza l'acquisto di altri componenti e con un intervento minimo di configurazione per completare un semplice caso d'uso. Le versioni di valutazione devono includere il supporto gratuito almeno per la durata del periodo di valutazione. Per ottenere risultati ottimali, gli utenti di una versione di valutazione devono essere seguiti e monitorati lungo un percorso di valutazione ponderato. Si consiglia agli editori di usare sia i clienti potenziali del marketplace sia la propria competenza in-app per monitorare e gestire gli utenti di una versione di valutazione.

Gli scenari tipici di valutazione sono tre:

**Versione di prova gratuita**

Usare una versione di prova gratuita quando la soluzione o l'app offre una versione basata su SaaS che è possibile provare gratuitamente. Questa opzione ha il vantaggio di attirare clienti potenziali di qualità tra i clienti interessati, in modo da dare impulso alla propria azienda. Le versioni di valutazione gratuite possono essere presentate come account di valutazione con durata o uso limitato e dovrebbero includere un invito che consenta di accelerare la conversione all'uso del software a pagamento.

|**Opzione di valutazione**  |**Vantaggi principali**  |**Scegliere questa opzione se...**  |
|---------|---------|---------|
|**Versione di prova gratuita**    |     Consente ai clienti di valutare il prodotto prima dell'acquisto, con un metodo automatico per convertire la versione di prova in offerta a pagamento, oltre a offrire un modello di verifica per i clienti e opportunità di collaborazione con i team di vendita Microsoft. |     La soluzione offerta è di tipo macchina virtuale o modello di soluzione<br><br> oppure è una soluzione SaaS e si offre un prodotto SaaS multi-tenant, <br><br>non si ha un'esperienza consolidata per garantire ai clienti l'operatività immediata <br><br>ed è configurato un tenant singolo ma si aggiungono clienti come utenti guest.|

**Test drive**

Usare il tipo di offerta test drive quando la soluzione viene distribuita tramite una o più macchine virtuali con app IaaS o SaaS. Il vantaggio di questo approccio è dato dal provisioning automatico di un'appliance virtuale o dell'intero ambiente della soluzione all'interno di una "presentazione guidata" ospitata da partner per consentire al cliente di valutare la soluzione senza costi aggiuntivi. Non è necessario che il cliente sia già un utente di Azure per contribuire a generare nuovi clienti potenziali di qualità.

Il tipo di offerta test drive offre anche altri vantaggi:

- Il 27% delle ricerche eseguite dagli utenti nel marketplace è filtrato in modo da visualizzare solo offerte con test drive. 
- Le offerte con test drive generano un numero di clienti potenziali superiore del 38% rispetto alle offerte che ne sono prive. 
- Il 36% delle acquisizioni di nuovi clienti nel marketplace proviene dai clienti che hanno valutato una test drive. 
- Le test drive consentono ai venditori Microsoft sul campo di comprendere meglio le funzionalità di un prodotto per offrire maggiori opportunità di co-selling.

|**Opzione di valutazione**  |**Vantaggi principali**  |**Scegliere questa opzione se...**  |
|---------|---------|---------|
|**Test drive**     |     Consente ai clienti di valutare il prodotto prima dell'acquisto. Offre inoltre un'esperienza guidata della soluzione in un'installazione preconfigurata. |   La soluzione offerta è di tipo macchina virtuale o modello di soluzione oppure è un'app SaaS con tenant singolo o è una soluzione di cui è complicato effettuare il provisioning. <br><br>Non prevede un metodo per convertire la versione di prova in offerta a pagamento. |

**Demo interattiva**

Usare una demo interattiva per offrire ai clienti un'esperienza guidata del prodotto. Il vantaggio di questa opzione è dato dalla possibilità di fornire un'esperienza di valutazione di una soluzione complessa senza dover eseguire complicate operazioni di provisioning. Questa opzione consente ai clienti di farsi un'idea generale della soluzione e agli editori di iniziare a ricevere clienti potenziali a cui presentare offerte di base per dare impulso alla propria azienda. 

|**Opzione di valutazione**  |**Vantaggi principali**  |**Scegliere questa opzione se...**  |
|---------|---------|---------|
|**Demo interattiva**    |  Consente ai clienti di osservare come funziona un prodotto senza doversi preoccupare dell'installazione.       |    La soluzione richiede un'installazione complessa che sarebbe difficile completare nel periodo di valutazione.     |

## <a name="transaction"></a>Transazione

In Azure Marketplace usare una *macchina virtuale* quando la soluzione viene distribuita come appliance virtuale alla sottoscrizione del cliente. Le macchine virtuali sono completamente abilitate per la commercializzazione tramite i modelli di licenza con pagamento in base al consumo o Bring Your Own License. Microsoft gestisce la transazione commerciale e addebita il costo al cliente per conto dell'editore. Gli editori hanno il vantaggio di sfruttare la relazione di pagamento preferita del cliente con Microsoft, compreso il contratto Enterprise. 

>[!NOTE]
>Attualmente, gli impegni monetari nell'ambito di un contratto Enterprise possono essere applicati all'utilizzo di Azure da parte dell'appliance virtuale, ma non ai costi delle licenze software dell'editore.

>[!NOTE]
>È possibile limitare l'individuazione e la distribuzione della macchina virtuale a un set specifico di clienti inserendo l'immagine e i prezzi in un'offerta privata. Le offerte private consentono agli editori di creare offerte esclusive per i loro clienti più vicini e di proporre loro software e condizioni di utilizzo personalizzati. Tali condizioni personalizzate consentono di porre in evidenza numerosi scenari, con offerte contenenti condizioni e prezzi specializzati, nonché l'accesso anticipato a rilasci software limitati. In questo modo gli editori possono offrire a un insieme ristretto di clienti prezzi o prodotti specifici, creando un nuovo SKU con i dettagli selezionati. Altre informazioni sulle [Offerte private](https://azure.microsoft.com/en-us/blog/private-offers-on-azure-marketplace/).

Usare un *modello di soluzione di applicazione Azure* quando una soluzione richiede un'automazione aggiuntiva per la distribuzione e la configurazione oltre l'appliance virtuale. I modelli di soluzioni possono automatizzare il provisioning di una o più risorse di macchina virtuale ed effettuare il provisioning di risorse di rete e archiviazione. I modelli di soluzioni possono offrire i vantaggi dell'automazione in singole macchine virtuali e in ambienti completi di soluzioni basate su IaaS. Altre informazioni sulla creazione di modelli di soluzioni sono disponibili in [GitHub](https://github.com/MicrosoftDocs/azure-docs).

Usare un'*app gestita di Azure* quando si distribuisce una macchina virtuale o un'intera soluzione basata su IaaS a una sottoscrizione di un cliente e l'editore o il cliente vuole che la soluzione sia gestita da terze parti (ad esempio, un integratore di sistemi o un provider di servizi gestiti). Altre informazioni sulla creazione di app gestite sono disponibili in [Panoramica delle applicazioni gestite di Azure](https://docs.microsoft.com/azure/managed-applications/overview). Per un elenco di domande frequenti, vedere [Domande frequenti su Azure Marketplace](https://azure.microsoft.com/marketplace/faq/).

>[!NOTE]
> Le app gestite devono essere distribuibili tramite il Marketplace. Se la comunicazione con il cliente rappresenta un problema, si noti che sarà possibile contattare i clienti interessati se è attivata la condivisione dei clienti potenziali.

Per le soluzioni tecniche basate su SaaS, usare il tipo di offerta *app SaaS* per consentire ai clienti di Azure di acquistare la sottoscrizione alla soluzione tramite Azure Marketplace. Per usare questa funzionalità gli editori devono stabilire un prezzo e fatturare i propri servizi con una tariffa mensile flat e offrire la possibilità di aggiornare o annullare il servizio in qualsiasi momento. Come accade con le macchine virtuali, Microsoft gestisce la transazione commerciale e addebita il costo al cliente per conto dell'editore. Per fatturare un'applicazione SaaS come una sottoscrizione, gli editori abilitano la propria API del servizio di gestione della sottoscrizione alla comunicazione diretta con le API di provisioning di Azure Marketplace per supportare il provisioning, gli aggiornamenti e l'annullamento del servizio dal portale di Azure.

Usare i *contenitori* per pubblicare la soluzione come immagine contenitore Docker il cui provisioning viene eseguito in un servizio contenitore di Azure basato su Kubernetes, come Azure Kubernetes Service o Istanza di contenitore di Azure, la scelta più comune di runtime del contenitore basata su Kubernetes. Attualmente Microsoft supporta i modelli di licenza gratuita e Bring Your Own License; altre funzionalità di commercializzazione, tra cui opzioni di fatturazione a consumo e basate sulla sottoscrizione, saranno disponibili nei prossimi mesi.

## <a name="azure-certified-program"></a>Programma Azure Certified

Tutte le macchine virtuali pubblicate in Azure Marketplace sono testate per il programma Azure Certified. Il programma:

- Garantisce ai clienti che la macchina virtuale sia compatibile con la piattaforma Azure e con il modello di vendita del Marketplace.
- Verifica la conformità ai requisiti di sicurezza dell'immagine online, inclusi virus e malware.
- Consente l'applicazione di un logo per promuovere l'offerta presso i clienti aziendali Microsoft come soluzione convalidata.
- Altre informazioni sono disponibili in [Microsoft Azure Certified](https://azure.microsoft.com/en-us/marketplace/programs/certified/).

## <a name="publishing-processes-by-product-for-office-dynamics-and-power-bi"></a>Processi di pubblicazione per prodotto per Office, Dynamics e Power BI
Per le app AppSource che estendono Office, Dynamics e Power BI, è possibile acquisire altre informazioni sui requisiti specifici nella documentazione del prodotto in questa sezione. 


|Prodotto |Informazioni di pubblicazione  |
|---------|---------|
|Office 365     |    Esaminare il [processo e le linee guida di pubblicazione]( https://docs.microsoft.com/office/dev/store/submit-to-the-office-store).     |
|Dynamics 365 for Finance and Operations  |   Quando si esegue la compilazione per Enterprise Edition, esaminare il [processo e le linee guida di pubblicazione](https://docs.microsoft.com/dynamics365/unified-operations/dev-itpro/lcs-solutions/lcs-solutions-app-source).      |
|Dynamics 365 for Customer Engagement |Esaminare il [processo e le linee guida di pubblicazione](https://docs.microsoft.com/dynamics365/customer-engagement/developer/publish-app-appsource). |
|Power BI   |     Esaminare il [processo e le linee guida di pubblicazione]( https://docs.microsoft.com/power-bi/developer/office-store).    |
|Cortana Intelligence     |    Informazioni su [Cortana in AppSource](https://docs.microsoft.com/azure/machine-learning/team-data-science-process/cortana-intelligence-appsource-publishing-guide).     |
|Offerte di consulenza di AppSource     |  Esaminare le [linee guida e le informazioni su come inviare l'offerta](https://smp-cdn-prod.azureedge.net/documents/Microsoft%20AppSource%20Partner%20Listing%20Guidelines.pdf).    |
