---
title: Favorire la crescita del business con Azure Marketplace
description: Guida dettagliata ed elenchi di controllo per la pubblicazione destinati ai nuovi editori in Azure Marketplace
services: Marketplace, Compute, Storage, Networking, Blockchain, Security
documentationcenter: ''
author: ellacroi
manager: msmbaldwin
editor: ''
ms.assetid: e8d228c8-f9e8-4a80-9319-7b94d41c43a6
ms.service: marketplace
ms.workload: ''
ms.tgt_pltfrm: ''
ms.devlang: ''
ms.topic: article
ms.date: 01/18/2018
ms.author: ellacroi
ms.openlocfilehash: fd51ad8289ac03bf7b4d2a5bd0222db98bcf6737
ms.sourcegitcommit: e2adef58c03b0a780173df2d988907b5cb809c82
ms.translationtype: HT
ms.contentlocale: it-IT
ms.lasthandoff: 04/28/2018
---
# <a name="grow-your-business-by-using-the-azure-marketplace"></a>Favorire la crescita del business con Azure Marketplace

Dopo aver sviluppato gli asset tecnici per l'inserzione in Azure Marketplace, è possibile aumentare il numero di utenti che accedono all'app e favorire l'incremento dell'utilizzo del prodotto seguendo le procedure consigliate di marketing seguenti. 

>[!NOTE]
>Per informazioni sul processo di pubblicazione e sui requisiti tecnici, leggere la [Guida alla pubblicazione per Azure Marketplace e AppSource](https://docs.microsoft.com/azure/marketplace/marketplace-publishers-guide).

## <a name="how-marketing-helps"></a>Efficacia del marketing

Le procedure consigliate per il marketing illustrate di seguito consentono di raggiungere risultati di successo nella commercializzazione delle proprie soluzioni e nelle iniziative di co-selling Microsoft. Aiutano inoltre a ottenere il massimo vantaggio per il proprio business dal Marketplace. [Microsoft Partner Network (MPN)](https://partner.microsoft.com/membership) è il gateway per tutte le risorse programmatiche e di marketing non correlate al Marketplace. 

La qualità della pubblicazione di app e l'impegno dedicato a favorire la generazione delle domanda da parte dei clienti e a stabilire relazioni con i partner consentono di acquisire un numero sempre maggiore di clienti per la propria azienda. Il coinvolgimento in queste attività consente a Microsoft di rafforzare l'impegno dedicato a promuovere la commercializzazione e a sviluppare soluzioni efficaci per le vetrine del Marketplace. 

Questa sezione include un elenco di controllo in cui sono illustrate le procedure consigliate da seguire per promuovere un'offerta:

- Ottimizzare l'inserzione per favorire il traffico e il coinvolgimento dei clienti.
- Pubblicare messaggi sul proprio sito Web e creare una pagina di destinazione specifica per incentivare il traffico verso l'inserzione nel Marketplace.
- Pubblicare una versione di valutazione o test drive per consentire ai clienti di provare l'offerta in un contesto reale in Azure.
- Pianificare e realizzare apposite campagne di marketing e promozioni per coinvolgere i clienti e far conoscere il prodotto.
- Abilitare la generazione di clienti potenziali su richiesta in modo da poter ricevere il nome e le informazioni di contatto degli utenti che hanno deciso di testare o implementare l'applicazione offerta.
- Tenersi informati e accedere alle risorse dei partner disponibili tramite [Microsoft Partner Network](https://partner.microsoft.com/membership).

### <a name="create-a-great-listing"></a>Creare un'inserzione di sicuro effetto

L'inserzione nel Marketplace rappresenta talvolta la prima interazione con un cliente potenziale. Come per ogni prima impressione, è importante che l'inserzione presenti un messaggio convincente, in grado di invogliare i destinatari a proseguire. Per offrire una prima impressione di grande effetto nel Marketplace, può essere utile seguire alcuni suggerimenti di base:

- **Facilitare la ricerca**: scrivere una descrizione dell'offerta usando parole chiave e termini che il potenziale acquirente potrebbe usare nelle proprie ricerche. 
- **Usare illustrazioni di effetto**: le immagini e i video sono utili per illustrare agli utenti le funzionalità chiave e l'esperienza offerta. Tenere presente che le illustrazioni possono aiutare a comunicare la proposta di valore o a rispondere alle principali domande dell'acquirente.
- **Offrire un'esperienza d'uso**: ai clienti piace provare prima di acquistare. I clienti potenziali generati da demo, versioni di valutazione e test drive acquistano con maggiore probabilità l'offerta. Quanto più efficace è l'esperienza di valutazione che si è in grado di offrire, tanto maggiore sarà il numero di clienti potenziali generati. È stato riscontrato che le versioni test drive consentono (in media) di concludere il 40% delle vendite.
- **Suggerire informazioni e risorse ai destinatari**: preparare una panoramica semplice e chiara dell'offerta, sfruttando poi lo spazio disponibile per indicare le risorse aggiuntive per il prodotto. In questo spazio si potranno inserire messaggi concisi sulle caratteristiche del prodotto e sulla sua capacità di soddisfare le esigenze del cliente. Fornire collegamenti a materiali aggiuntivi per altre informazioni. È un vantaggio se questi collegamenti o materiali di formazione possono essere monitorati e gestiti nell'ambito della strategia di marketing, così da seguire in modo coerente i clienti potenziali.
- **Sfruttare le valutazioni e le recensioni**: i commenti dei clienti sono molto utili per incentivare le vendite di un prodotto. Il sostegno dei clienti può essere un fattore chiave per incrementare le vendite poiché spesso i possibili acquirenti consultano prima i loro commenti per ottenere informazioni sul prodotto. Se un prodotto ha ottime recensioni, l'offerta ha una maggiore visibilità nei risultati della ricerca e nelle aree in primo piano.

### <a name="build-a-great-landing-page"></a>Creare una pagina di destinazione efficace
Una pagina di destinazione nel sito Web della propria azienda è un punto di collegamento essenziale tra le attività volte a incentivare la domanda e l'inserzione pubblicata in Azure Marketplace. 

È importante identificare prima di tutto i propri obiettivi. Per le soluzioni di Marketplace, decidere quali sono i clienti potenziali e quale azione dovrebbero compiere, ad esempio provare la soluzione con una versione test drive oppure acquistarla subito. È possibile usare la pagina di destinazione in relazione a diverse strategie di marketing, come eventi, webcast, social media, white paper, corsi di formazione tecnica e comunicati stampa. Quanto più coerenti sono il messaggio e l'invito all'azione, tanto più facile da trovare sarà la soluzione offerta.

Dopo aver definito il piano della campagna, seguire queste procedure consigliate tenendo presente ciò che è opportuno evitare per ottimizzare l'efficacia della pagina di destinazione: 


|Procedura consigliata  |Da evitare  |
|---------|---------|
|**Definire chiaramente il problema che la soluzione offerta è in grado di risolvere per il cliente e specificare come usare Azure per raggiungere questo risultato**    |  Specificare in modo poco chiaro le modalità di interazione tra la soluzione e Azure       |
|**Creare un URL breve e facile da ricordare**    |    Usare URL lunghi difficili da ricordare e da trovare     |
|**Aggiungere contenuto visivo rilevante, ad esempio un video con la testimonianza di un cliente o un'immagine con l'architettura della soluzione**   |   Usare troppo testo, che potrebbe far perdere l'interesse ai visitatori con il conseguente abbandono della pagina dell'offerta      |
|**Creare un preciso invito all'azione per indirizzare i visitatori alla pagina del catalogo di Marketplace**    |   Includere troppi collegamenti o possibili azioni nella pagina       |
|**Inserire l'invito all'azione in un'intestazione o in una sezione ben definita**    |  Incorporare i collegamenti all'inserzione pubblicata in Marketplace in un paragrafo di testo       |
|**Cercare le parole chiave più significative e ottimizzare la pagina per la ricerca**    | Presupporre che il nome del prodotto influisca sulla maggiore visibilità nei risultati della ricerca        |
|**Sfruttare le parole chiave usate nelle campagne pubblicitarie**    |  Usare numerose parole chiave diverse nelle varie proprietà Web, rendendo così meno efficaci gli investimenti pubblicitari       |
|**Mettere in primo piano i nomi dei prodotti e le parole chiave**     | Costringere gli utenti a scorrere la pagina per visualizzare il nome del prodotto o della soluzione che si sta presentando        |
|**Usare immagini di marchio (ad esempio Azure Certified) per accreditare la soluzione offerta, rispettando le linee guida definite da Microsoft**    |    Usare immagini di marchio Microsoft non approvate     |

> [!NOTE]
> Per altre informazioni sul badge di Azure Certified, vedere [Linee guida del programma Microsoft Azure Certified](https://azure.microsoft.com/support/legal/marketplace/certified-guidelines/ ). I membri di [Microsoft Partner Network](https://partner.microsoft.com/en-us/membership/how-it-works) possono accedere a risorse aggiuntive per la personalizzazione tramite [Brand Central](https://microsoft.sharepoint.com/teams/brandcentral) e usare lo strumento [Logo Builder](https://logobuilder.partner.microsoft.com). Leggere le informazioni per [entrare a far parte della rete MPN](https://partner.microsoft.com/en-us/membership/how-it-works). 

### <a name="promote-your-new-offer"></a>Promuovere una nuova offerta

#### <a name="build-an-effective-marketing-campaign"></a>Creare una campagna di marketing efficace
Una campagna di marketing è una serie di attività di promozione o strategie di marketing appositamente studiate per indurre i destinatari a compiere una determinata azione o produrre un determinato risultato. Prima di progettare una campagna, è necessario quanto illustrato di seguito.

##### <a name="know-your-audience"></a>Conoscere i destinatari

Determinare innanzitutto il profilo dell'acquirente e quello dell'influencer. Le strategie di marketing e gli inviti all'azione per ogni gruppo possono variare. Per una valutazione più precisa, può essere utile porsi le domande seguenti:

- Quanto controllo ha l'acquirente sulla propria decisione di acquisto? 
- Quanto potere di convincimento ha l'influencer? 
- Su quali fattori interviene l'influencer? 
- L'influencer interviene sul budget o sulla scelta della soluzione? 

Se si conoscono le risposte a queste domande, sarà più facile prendere decisioni di investimento riguardanti la pubblicità della propria offerta.

##### <a name="define-where-your-audience-learns"></a>Definire le risorse usate dai destinatari per informarsi

Quando gli acquirenti visitano un marketplace, hanno completato il 90% del loro processo decisionale poiché hanno già acquisito informazioni sulle soluzioni e valutato le varie opzioni disponibili. È quindi opportuno progettare una campagna che tenga conto delle risorse usate da acquirenti e influencer per ottenere informazioni. 

Ogni gruppo di destinatari varia per singolo settore, mercato verticale o categoria. I destinatari si informano consultando le risorse online, tramite posta elettronica, a fiere di settore, attraverso i social media o chiedendo consulenza a persone affidabili? A seconda del luogo e del modo in cui i destinatari ottengono informazioni, sarà necessario progettare le attività e scegliere le opzioni di marketing più appropriate che costituiranno la strategia principale della campagna.

#### <a name="create-clear-campaign-goals"></a>Definire con precisione gli obiettivi della campagna

È necessario definire i criteri di successo per la compagna nel Marketplace e creare precisi indicatori di prestazioni chiave. È anche possibile condurre più campagne con obiettivi diversi. Per tutti è importante aumentare le vendite. L'obiettivo finale è quello di incrementare il fatturato o acquisire nuovi clienti. Alcune campagne di marketing possono tuttavia essere collegate a obiettivi definiti per altre fasi del ciclo di acquisto.

Se, ad esempio, si è appena lanciato un nuovo prodotto nel Marketplace, si potrebbe ritenere opportuno concentrarsi sull'offerta di attività di formazione per i destinatari e sulla generazione di clienti potenziali. In tal caso, il successo della campagna potrebbe essere definito in base al numero di clienti potenziali generati dall'inserzione nel Marketplace. Di conseguenza, le strategie di marketing (e la pagina di destinazione) dovrebbero avere l'obiettivo di attirare clienti nell'inserzione pubblicata nel Marketplace.

Se si offre una versione di valutazione nel Marketplace e si è consapevoli che il prodotto offerto richiede un certo livello di impegno ed esperienza prima dell'acquisto, può essere opportuno definire come obiettivo della campagna il numero di versioni di valutazione scaricate. In questo caso, l'invito all'azione per le strategie della campagna dovrebbe essere finalizzato a incoraggiare il download di una versione di valutazione nel Marketplace. 

Se invece la categoria o il prodotto è ben noto e nel Marketplace sono configurate funzionalità di acquisto, può essere preferibile ignorare la fase di valutazione e indirizzare i destinatari direttamente al collegamento per l'acquisto immediato nel Marketplace.

In una fase più avanzata della cronologia dell'offerta si potrebbe decidere di concentrare le strategie della campagna sull'upselling alla clientela esistente e pertanto indirizzare l'azione verso maggiori opportunità di acquisto nel Marketplace. In questo caso, le strategie sarebbero finalizzate a incoraggiare i clienti a effettuare subito acquisti nel Marketplace. L'indicatore di prestazioni chiave riguarderebbe i ricavi generati tramite il Marketplace.

Indipendentemente dal livello di maturità dell'offerta e dagli obiettivi dell'organizzazione, i segreti per ottimizzare l'efficacia della campagna sono:

- Rimanere concentrati sull'obiettivo
- Definire un set di strategie di marketing integrate allineate all'obiettivo

I nuovi editori di Azure Marketplace possono usufruire gratuitamente di alcuni vantaggi offerti dai servizi GTM di Marketplace. È opportuno valutare attentamente in che modo sfruttare tali vantaggi nell'ambito della strategia della campagna. Comunicare al team di marketing Microsoft gli obiettivi della propria campagna nel Marketplace e la reazione che si desidera suscitare negli utenti. si potrà ottenere aiuto per personalizzare il materiale disponibile in base al proprio piano.

Per altre informazioni sulla creazione delle campagne e sulle procedure di marketing consigliate, vedere [Smart Partner Marketing](https://partner.microsoft.com/en-US/smart-partner-marketing), un programma di Microsoft Partner Network.

#### <a name="take-advantage-of-marketplace-gtm-benefits"></a>Sfruttare i vantaggi dei servizi GTM del Marketplace

Le nuove inserzioni nel Marketplace possono usufruire gratuitamente dei vantaggi offerti dai servizi GTM del Marketplace. Si verrà contattati dal team di specialisti di marketing Microsoft per avviare queste attività. Non è necessario fare altro che attendere di essere contattati per stabilire un rapporto di collaborazione con Microsoft. 

Le attività offerte variano a seconda dello stato della soluzione nel Marketplace. I vantaggi aumentano in modo significativo per le offerte fornite con un'esperienza di valutazione o funzionalità di transazione nel Marketplace.

Per trarre il massimo vantaggio da queste attività, è consigliabile avere già pronto un piano di lancio dell'offerta. Per molte di queste strategie può essere utile sfruttare la pagina di destinazione. 

>[!NOTE]
>Per i membri di Microsoft Partner Network è disponibile il catalogo OCP (One Commercial Partner Catalog). 

[Vantaggi dei servizi GTM del Marketplace](./media/marketplace-publishers-guide/marketplace-gtm-current-march-8.png)


Per assistenza, visitare [Microsoft Go To Market](https://www.microsoftgotomarket.com). In questo sito sono disponibili modelli, contenuti Web, materiali di formazione e strumenti per promuovere il business.

#### <a name="enable-lead-sharing"></a>Abilitare la condivisione di clienti potenziali

Accertarsi che per la propria offerta in Marketplace sia abilitata la condivisione di clienti potenziali in modo da ricevere le informazioni di contatto dei clienti di Marketplace. I clienti potenziali costituiscono la base per estendere il raggio d'azione di campagne di generazione della domanda e iniziative di vendita del proprio personale addetto alle vendite sul campo e per ottenere maggiori informazioni sui risultati ottenuti dall'offerta. 

Le procedure consigliate per sfruttare i dati sui clienti potenziali includono:

- Identificare i clienti potenziali e assegnare loro un punteggio in relazione alle opportunità di vendita.
- Seguire i clienti potenziali per riuscire a inserirli in una pipeline di vendita.
- Allineare queste attività alla strategia generale adottata nella campagna di marketing.

Questi clienti potenziali mostrano un interesse mirato per l'offerta pubblicata nel Marketplace e per la tecnologia presentata. Devono quindi essere considerati come un'opportunità per trovare clienti molto coinvolti. Quando viene generato un cliente potenziale nel Marketplace, viene creato un cliente simile nel sistema CRM dei venditori Microsoft sul campo. 

I clienti potenziali del Marketplace sono tuttavia diversi da quelli considerati idonei per i venditori Microsoft, che rappresentano una delle opportunità offerte dal programma di co-selling. La sezione seguente illustra come accedere al programma di co-selling. 

#### <a name="promote-your-business-through-microsoft"></a>Promuovere il business in collaborazione con Microsoft

In Microsoft operano numerosi team e persone il cui unico obiettivo è supportare i partner e ridurre al minimo gli eventuali attriti che possono verificarsi nelle attività di vendita in collaborazione. Una volta pubblicata un'inserzione nel Marketplace, si potrà accedere alle risorse e ai programmi offerti agli editori. 

Se non si è ancora iscritti a [Microsoft Partner Network](https://partner.microsoft.com), questo deve essere il primo passo da compiere. MPN offre indicazioni su argomenti simili ai seguenti:
- Nuove opportunità di business
- Interazione con i team o i partner
- Soluzioni e materiale di formazione per espandere le proprie competenze

Ecco i prossimi passi da compiere per sfruttare al meglio le risorse e i vantaggi offerti ai partner:

1.  Sfruttare i [vantaggi di base](https://partner.microsoft.com/en-US/membership/core-benefits).
    Entrando a far parte di Microsoft Partner Network, si ricevono alcuni vantaggi di base che consentono di risparmiare tempo e denaro. Questi vantaggi aiutano anche a espandere le proprie competenze, offrire un servizio migliore ai clienti e sviluppare connessioni che permettono di sfruttare al meglio il potenziale del business.

2.  Ottenere la [competenza per la piattaforma cloud](https://partner.microsoft.com/en-us/membership/cloud-platform-competency).
    Ottenendo una competenza è possibile distinguersi all'interno dell'ampia rete di partner Microsoft. Una competenza consente inoltre di testimoniare la propria esperienza tecnica e il successo sul mercato. L'acquisizione di una competenza è un prerequisito per partecipare a molti dei principali programmi per partner come quello di co-selling.

3.  Acquisire l'[idoneità per il programma di co-selling](https://partner.microsoft.com/en-US/reach-customers/promote-your-business).
    Questo programma consente di collaborare direttamente con i venditori Microsoft e con altri partner alla realizzazione di opportunità di vendita mirate e alla pianificazione di account. La soluzione verrà inserita nel catalogo di soluzioni dei venditori, acquisendo visibilità. I venditori a loro volta verranno ricompensati per l'avvio di una collaborazione di successo in collaborazione con l'editore.

#### <a name="invest-in-merchandising"></a>Investire nel materiale promozionale 
Nell'ambito del processo di pubblicazione, si è valutato il tipo di offerta da creare e si è potuto specificare una categoria per l'offerta in Azure Marketplace. Assicurarsi di selezionare una categoria appropriata, in modo che la soluzione offerta appaia correttamente ai clienti potenziali. 

In Azure Marketplace si può includere la propria offerta nella sezione App in primo piano quando si abilitano le funzionalità di valutazione e transazione. Per capire in che modo la sezione App in primo piano può essere utile nello specifico contesto di commercializzazione, rivedere le informazioni sui vantaggi offerti dai servizi GTM del Marketplace. 

Le app in primo piano vengono scelte in base al valore e all'efficacia dell'esperienza offerta ai clienti e si basano sull'impegno di marketing dei partner di qualità. I criteri includono:

- Chiarezza dell'inserzione.
- Affidabilità della tecnologia.
- Aumento dell'utilizzo della piattaforma dei clienti.
- Livello di impegno nella creazione di materiale di marketing di alta qualità. 

Per aumentare le probabilità che un'app venga visualizzata in primo piano, è necessario investire nel successo dell'offerta nel Marketplace. Prendere in considerazione i suggerimenti seguenti per offrire ai clienti un'esperienza di alto livello: 

- Verificare che gli elementi di marketing siano caricati e visualizzati correttamente.
- Entrare a far parte di [Microsoft Partner Network](https://partner.microsoft.com/membership) e svolgere un ruolo attivo all'interno dell'ecosistema di partner.
- Favorire un traffico di alta qualità per l'offerta in Azure Marketplace creando campagne efficaci di generazione della domanda.
- Verificare che tutte le app e le soluzioni di Azure offerte siano disponibili in Azure Marketplace.
- Promuovere l'utilizzo delle offerte in Azure Marketplace favorendo la domanda e offrendo un servizio clienti di alta qualità e aggiornamenti frequenti del prodotto.

## <a name="analytics-and-reporting"></a>Analisi e report

Nella sezione dedicata agli approfondimenti del portale Cloud Partner è illustrata una panoramica generale delle prestazioni dell'offerta. In questa sezione sono inclusi report con i contenuti seguenti:  
- Riepilogo degli ordini
- Uso
- Deployments
- Tendenze dei clienti nella home page Insights (Approfondimenti)
- Ordini dettagliati, utilizzo e dati dei clienti
- Gli ordini e l'utilizzo sono visualizzati come riepilogo mensile o come visualizzazione delle tendenze su un periodo di sei mesi
- Utilizzo/Ordini ripartiti in base a diversi criteri

I report dettagliati mostrano le informazioni sul cliente, ad esempio il nome della società e la posizione geografica, nonché il codice postale. È possibile usare queste informazioni per confrontare i clienti e per compensare i venditori. Di seguito sono elencati gli attributi specifici forniti in relazione ai clienti:
- Rivenditore
- Nome
- Cognome
- Email
- Nome dell'azienda
- Data della transazione
- Nome sottoscrizione
- ID della sottoscrizione di Azure (solo per clienti PAYG)
- Nome dell'istanza cloud
- Numero di ordini
- Paese o area geografica del cliente
- Città del cliente
- Lingua usata dal cliente per le comunicazioni
- Codice postale del cliente

La procedura consigliata per sfruttare le informazioni contenute in questi report consiste nel metterle in relazione con i propri dati interni. Usare le informazioni per definire la priorità delle azioni nell'ambito della campagna di marketing. 

Nella sezione relativa all'analisi del portale Cloud Partner è disponibile un dashboard avanzato basato su Power BI. È possibile usare questo dashboard per visualizzare i dati sul traffico nella pagina dei dettagli delle app. Per questo dashboard vengono costantemente implementate nuove funzionalità. 

Nel portale Cloud Partner è inoltre disponibile la documentazione sulle campagne Microsoft. Usare questo meccanismo per impostare le campagne e tenerne traccia nel portale.
