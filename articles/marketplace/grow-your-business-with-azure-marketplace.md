---
title: Favorire lo sviluppo della propria azienda con Azure Marketplace | Azure
description: Guida dettagliata ed elenchi di controllo per la pubblicazione destinati ai nuovi editori in Azure Marketplace
services: Azure, Marketplace, Compute, Storage, Networking, Blockchain, Security
documentationcenter: ''
author: jm-aditi-ms
manager: pabutler
editor: ''
ms.assetid: ''
ms.service: marketplace
ms.workload: ''
ms.tgt_pltfrm: ''
ms.devlang: ''
ms.topic: article
ms.date: 06/05/2018
ms.author: ellacroi
ms.openlocfilehash: adf4e05b3d2ae477e2fd520bb8d1c7dbf9b6c008
ms.sourcegitcommit: 3017211a7d51efd6cd87e8210ee13d57585c7e3b
ms.translationtype: HT
ms.contentlocale: it-IT
ms.lasthandoff: 06/06/2018
ms.locfileid: "34826070"
---
# <a name="grow-your-business-with-azure-marketplace"></a>Favorire lo sviluppo della propria azienda con Azure Marketplace  
Dopo aver sviluppato le risorse tecniche per l'inserzione in Azure Marketplace, è possibile aumentare il numero di utenti che accedono all'offerta e favorire l'incremento dell'utilizzo del prodotto seguendo le procedure consigliate di marketing seguenti. 

>[!NOTE]
>Per informazioni sul processo di pubblicazione e sui requisiti tecnici, leggere la [Guida alla pubblicazione per Azure Marketplace e AppSource](https://docs.microsoft.com/azure/marketplace/marketplace-publishers-guide).

## <a name="how-marketing-helps"></a>Efficacia del marketing  
Le procedure consigliate per il marketing illustrate di seguito consentono di raggiungere risultati di successo nella commercializzazione delle proprie soluzioni e nelle iniziative di co-selling Microsoft. Aiutano inoltre a ottenere il massimo vantaggio per il proprio business dal Marketplace. Microsoft Partner Network (MPN) è il gateway per tutte le risorse programmatiche e di marketing correlate alle vetrine del Marketplace. 

La qualità dell'offerta e l'impegno dedicato a favorire la generazione delle domanda da parte dei clienti e a stabilire relazioni con i partner consentono di acquisire un numero sempre maggiore di clienti per la propria azienda. Il coinvolgimento in queste attività consente a Microsoft di rafforzare l'impegno dedicato a promuovere la commercializzazione e a sviluppare soluzioni efficaci per le vetrine del Marketplace. 

Usare l'elenco seguente per esaminare le procedure di marketing per l'offerta.  
*   Ottimizzare l'inserzione per favorire il traffico e il coinvolgimento dei clienti.  
*   Pubblicare messaggi sul proprio sito Web e creare una pagina di destinazione specifica per incentivare il traffico verso l'offerta nel Marketplace.  
*   Pubblicare una versione di valutazione o test drive per consentire ai clienti di provare l'offerta in un contesto reale in Azure.  
*   Pianificare e realizzare apposite campagne di marketing e promozioni per coinvolgere i clienti e far conoscere il prodotto.  
*   Abilitare la generazione di clienti potenziali su richiesta in modo da poter ricevere il nome e le informazioni di contatto dei clienti che hanno deciso di testare o implementare l'offerta.  
*   Tenersi informati e accedere alle risorse dei partner disponibili tramite MPN.  
    *   Per altre informazioni sul MPN, visitare la pagina Panoramica appartenenza [partner.microsoft.com/membership](https://partner.microsoft.com/membership).  

### <a name="create-a-great-listing"></a>Creare un'inserzione di sicuro effetto  
L'inserzione nel Marketplace può rappresentare la prima interazione con un cliente potenziale. Come per ogni prima impressione, è importante che l'inserzione presenti un messaggio convincente, in grado di invogliare i destinatari a proseguire. Per offrire una prima impressione di grande effetto nel Marketplace, può essere utile seguire alcuni suggerimenti di base:

| impressione | dettagli |  
|:--- |:--- |  
| Farsi trovare facilmente | Scrivere la descrizione per l'offerta usando parole chiave e termini con cui i clienti possono eseguire la ricerca.  |  
| Usare illustrazioni di effetto | Le immagini e i video sono utili per illustrare agli utenti le funzionalità chiave e l'esperienza offerta. Tenere presente che le illustrazioni possono aiutare a comunicare la proposta di valore o a rispondere alle principali domande dei clienti. |  
| Offrire un'esperienza d'uso | Ai clienti piace provare prima di acquistare. I clienti potenziali generati da demo, versioni di valutazione e test drive acquistano con maggiore probabilità l'offerta. Quanto più efficace è l'esperienza di valutazione offerta, tanto maggiore sarà il numero di clienti potenziali generati. Microsoft ha riscontrato che le versioni test drive consentono (in media) di concludere il 40% delle vendite. |  
| Suggerire informazioni e risorse ai destinatari | Microsoft coniglia di preparare una panoramica semplice e chiara dell'offerta, sfruttando poi lo spazio disponibile per indicare le risorse aggiuntive per il prodotto. In questo spazio si potranno inserire messaggi concisi sulle caratteristiche del prodotto e sulla sua capacità di soddisfare le esigenze del cliente. Fornire ai clienti collegamenti a materiali aggiuntivi per altre informazioni. È un vantaggio se questi collegamenti o materiali di formazione possono essere monitorati e gestiti nell'ambito della strategia di marketing, così da seguire in modo coerente i clienti potenziali. |  
| Sfruttare le valutazioni e le recensioni | I commenti dei clienti sono molto utili per incentivare le vendite di un prodotto. Il sostegno dei clienti può essere un fattore chiave per incrementare le vendite poiché spesso i possibili acquirenti consultano prima i loro commenti per ottenere informazioni sul prodotto. Se un prodotto ha ottime recensioni, l'offerta ha una maggiore visibilità nei risultati della ricerca e nelle aree in primo piano. |  

### <a name="promote-your-new-offer"></a>Promuovere una nuova offerta  

#### <a name="build-an-effective-marketing-campaign"></a>Creare una campagna di marketing efficace  
Una campagna di marketing è una serie di attività di promozione o strategie di marketing appositamente studiate per indurre i destinatari a compiere una determinata azione o produrre un determinato risultato. Prima di progettare una campagna, è necessario quanto illustrato di seguito.

##### <a name="know-your-audience"></a>Conoscere i destinatari  
Determinare innanzitutto il profilo dell'acquirente e quello dell'influencer. Le strategie di marketing e gli inviti all'azione per ogni gruppo possono variare. Per una valutazione più precisa, può essere utile porsi le domande seguenti:  
*   Quanto controllo ha l'acquirente sulla propria decisione di acquisto? 
*   Quanto potere di convincimento ha l'influencer? 
*   Su quali fattori interviene l'influencer? 
*   L'influencer interviene sul budget o sulla scelta della soluzione? 

Se si conoscono le risposte a queste domande, sarà più facile prendere decisioni di investimento riguardanti la pubblicità della propria offerta.

##### <a name="define-where-your-audience-learns"></a>Definire le risorse usate dai destinatari per informarsi  
Quando gli acquirenti visitano un marketplace, hanno completato il 90% del loro processo decisionale poiché hanno già acquisito informazioni sulle soluzioni e valutato le varie opzioni disponibili. È quindi opportuno progettare una campagna che tenga conto delle risorse usate da acquirenti e influencer per ottenere informazioni. 

Ogni gruppo di destinatari varia per singolo settore, mercato verticale o categoria. I destinatari si informano consultando le risorse online, tramite posta elettronica, a fiere di settore, attraverso i social media o chiedendo consulenza a persone affidabili? A seconda del luogo e del modo in cui i destinatari ottengono informazioni, sarà necessario progettare le attività e scegliere le opzioni di marketing più appropriate. che costituiranno la strategia principale della campagna.

#### <a name="create-clear-campaign-goals"></a>Definire con precisione gli obiettivi della campagna  
È consigliabile definire i criteri di successo per la compagna nel Marketplace e creare precisi indicatori di prestazioni chiave. È anche possibile condurre più campagne con obiettivi diversi. Microsoft, insieme all'utente, desidera aumentare le vendite. L'obiettivo finale è quello di incrementare il fatturato o acquisire nuovi clienti. Alcune campagne di marketing possono tuttavia essere collegate a obiettivi definiti per altre fasi del ciclo di acquisto.

Se, ad esempio, si è appena lanciato un nuovo prodotto nel Marketplace, si potrebbe ritenere opportuno concentrarsi sull'offerta di attività di formazione per i destinatari e sulla generazione di clienti potenziali. In tal caso, il successo della campagna potrebbe essere definito in base al numero di clienti potenziali generati dall'inserzione nel Marketplace. Di conseguenza, le strategie di marketing (e la pagina di destinazione) dovrebbero avere l'obiettivo di attirare clienti nell'inserzione pubblicata nel Marketplace.

Se si offre una versione di valutazione nel Marketplace e si è consapevoli che il prodotto offerto richiede un certo livello di impegno ed esperienza prima dell'acquisto, può essere opportuno definire come obiettivo della campagna il numero di versioni di valutazione scaricate. In questo caso, l'invito all'azione per le strategie della campagna dovrebbe essere finalizzato a incoraggiare il download di una versione di valutazione nel Marketplace. 

Se invece la categoria o il prodotto è ben noto e nel Marketplace sono configurate funzionalità di acquisto, può essere preferibile ignorare la fase di valutazione e indirizzare i destinatari direttamente al collegamento per l'acquisto immediato nel Marketplace.

In una fase più avanzata della cronologia dell'offerta si potrebbe decidere di concentrare le strategie della campagna sull'upselling alla clientela esistente e pertanto indirizzare l'azione verso maggiori opportunità di acquisto nel Marketplace. In questo caso, le strategie sarebbero finalizzate a incoraggiare i clienti a effettuare subito acquisti nel Marketplace. L'indicatore di prestazioni chiave riguarderebbe i ricavi generati tramite il Marketplace.

Indipendentemente dal livello di maturità dell'offerta e dagli obiettivi dell'organizzazione, i segreti per ottimizzare l'efficacia della campagna sono i seguenti:

*   Rimanere concentrati sull'obiettivo
*   Definire un set di strategie di marketing integrate allineate all'obiettivo

I nuovi editori di Azure Marketplace possono usufruire gratuitamente di alcuni vantaggi offerti dai servizi GTM di Marketplace di Microsoft. È opportuno valutare attentamente in che modo sfruttare tali vantaggi nell'ambito della strategia della campagna. Comunicare al team di marketing Microsoft gli obiettivi della propria campagna nel Marketplace e la reazione che si desidera suscitare negli utenti. Si potrà ottenere aiuto da Microsoft per personalizzare il materiale disponibile in base al proprio piano.

Smart Partner Marketing è un programma di Microsoft Partner Network. 
*   Per altre informazioni sulla creazione della campagna e le procedure di marketing, visitare la pagina Smart Partner Marketing disponibile all'indirizzo [partner.microsoft.com/smart-partner-marketing](https://partner.microsoft.com/smart-partner-marketing).  

#### <a name="link-to-gtm-benefits"></a>Collegamento a Vantaggi di GTM
*  Visitare la pagina [Vantaggi di GTM nel Marketplace](./gtm-benefits.md).   

---  

### <a name="link-to-landing-page"></a>Collegamento alla pagina di destinazione
*   Visitare la pagina [Creare una pagina di destinazione](./build-your-landing-page.md).  

#### <a name="link-to-enable-lead-sharing"></a>Collegamento ad Abilitare la condivisione di clienti potenziali  
*   Visitare la pagina [Abilitare la condivisione di clienti potenziali](./enable-lead-sharing.md).  

#### <a name="link-to-promote-your-business-with-microsoft"></a>Collegamento a Promuovere la propria attività con Microsoft  
*   Visitare la pagina [Promuovere la propria attività con Microsoft](promote-your-business-with-microsoft.md).  

#### <a name="invest-in-merchandising"></a>Investire nel materiale promozionale  
Nel corso della procedura di pubblicazione, è consigliabile valutare il tipo di offerta da creare e specificare una categoria per l'offerta in Azure Marketplace. Assicurarsi di selezionare una categoria appropriata, in modo che la soluzione offerta appaia correttamente ai clienti potenziali.  

In Azure Marketplace si può includere la propria offerta nella sezione offerte in primo piano quando si seleziona il tipo di inserzione valutazione e transazione. 
*   Per altre informazioni su come le offerte in primo priamo rientrano nel contesto dei vantaggi Go-To-Market, visitare la sezione sui vantaggi di GTM nella pagina Marketplace disponibile all'indirizzo [gtm-benefits](./gtm-benefits.md).  

Le offerte in primo piano vengono scelte in base al valore e all'efficacia dell'esperienza offerta ai clienti e si basano sull'impegno di marketing dei partner di qualità. I criteri seguenti definiscono le offerte in primo piano.  
*   Chiarezza dell'inserzione.  
*   Affidabilità della tecnologia.  
*   Aumento dell'utilizzo della piattaforma dai clienti.  
*   Livello di impegno nella creazione di materiale di marketing di alta qualità.  

Per aumentare le probabilità che l'offerta venga visualizzata in primo piano, è necessario investire nel successo dell'offerta nel Marketplace. Prendere in considerazione i suggerimenti seguenti per offrire ai clienti un'esperienza di alto livello.  
*   Verificare che gli elementi di marketing siano caricati e visualizzati correttamente.  
*   Entrare a far parte di Microsoft Partner Network e svolgere un ruolo attivo all'interno dell'ecosistema di partner.  
    *   Per altre informazioni sul MPN, visitare la pagina Microsoft Partner Network all'indirizzo [partner.microsoft.com/membership](https://partner.microsoft.com/membership).
*   Favorire un traffico di alta qualità per l'offerta in Azure Marketplace creando campagne efficaci di generazione della domanda.  
*   Verificare che tutte le offerte siano disponibili in Azure Marketplace.  
*   Promuovere l'utilizzo delle offerte in Azure Marketplace favorendo la domanda e offrendo un servizio clienti di alta qualità e aggiornamenti frequenti dell'offerta.  

## <a name="analytics-and-reporting"></a>Analisi e report  
Nella sezione dedicata alle informazioni dettagliate del portale Cloud Partner è illustrata una panoramica generale delle prestazioni dell'offerta. Nella sezione seguente sono disponibili i report seguenti.  
*   Riepilogo degli ordini  
*   Uso  
*   Deployments  
*   Tendenze dei clienti nella home page Insights (Approfondimenti)  
*   Ordini dettagliati, utilizzo e dati dei clienti  
*   Gli ordini e l'utilizzo sono visualizzati come riepilogo mensile o come visualizzazione delle tendenze su un periodo di sei mesi  
*   Utilizzo e ordini ripartiti in base a diversi criteri  

I report dettagliati mostrano le informazioni sul cliente, ad esempio il nome della società e la posizione geografica, nonché il codice postale. È consigliabile usare queste informazioni per confrontare i clienti e per compensare i venditori. Di seguito sono elencati gli attributi specifici forniti da Microsoft in relazione ai clienti.  
*   Rivenditore   
*   Nome  
*   Cognome  
*   Email  
*   Nome dell'azienda  
*   Data della transazione  
*   Nome sottoscrizione  
*   ID della sottoscrizione di Azure (solo per clienti PAYG)  
*   Nome dell'istanza cloud  
*   Numero di ordini  
*   Paese o area geografica del cliente  
*   Città del cliente  
*   Lingua usata dal cliente per le comunicazioni  
*   Codice postale del cliente  

La procedura consigliata per sfruttare le informazioni contenute in questi report consiste nel metterle in relazione con i propri dati interni. Usare le informazioni per definire la priorità delle azioni nell'ambito della campagna di marketing.  

Nella sezione relativa all'analisi del portale Cloud Partner è disponibile un dashboard avanzato basato su Power BI. È possibile usare questo dashboard per visualizzare il traffico nella pagina dei dettagli dell'offerta. Per questo dashboard vengono costantemente implementate nuove funzionalità.  

Nel portale Cloud Partner è inoltre disponibile la documentazione sulle campagne Microsoft. È possibile usare la documentazione relativa sulle campagne Microsoft per impostare la campagna e tenere traccia della campagna nel portale Cloud Partner.  

## <a name="next-steps"></a>Passaggi successivi
*   Visitare la pagina [Guida alla pubblicazione per Azure Marketplace e AppSource](./marketplace-publishers-guide.md).  

---  
