---
title: Favorire lo sviluppo della propria azienda in Azure con AppSource
description: Informazioni sull'uso di AppSource, il marketplace che consente ai partner Microsoft di aumentare la visibilità della tecnologia e dei servizi offerti attraverso una vetrina online supportata da Microsoft.
services: Marketplace, AppSource, Compute, Storage, Networking, Security
documentationcenter: ''
author: ellacroi
manager: ''
editor: v-brela
ms.assetid: ''
ms.service: marketplace
ms.workload: ''
ms.tgt_pltfrm: ''
ms.devlang: ''
ms.topic: article
ms.date: 04/12/2018
ms.author: ellacroi
ms.openlocfilehash: de7716a540737d4f2cc6f0f495180533ef6aa90a
ms.sourcegitcommit: 1362e3d6961bdeaebed7fb342c7b0b34f6f6417a
ms.translationtype: HT
ms.contentlocale: it-IT
ms.lasthandoff: 04/18/2018
---
# <a name="grow-your-business-with-appsource"></a>Favorire lo sviluppo della propria azienda con AppSource
Azure Marketplace e AppSource sono entrambi un punto di partenza fondamentale per avviare attività di commercializzazione in collaborazione con Microsoft e rafforzare la crescita della propria azienda. Grazie a soluzioni per offerte promozionali di lancio, generazione della domanda e attività di vendita e marketing in collaborazione, un'offerta sul marketplace può costituire il nucleo centrale del proprio motore di espansione aziendale nel cloud. Non sono previste tariffe per la partecipazione. I clienti Microsoft visitano i marketplace Microsoft nel cloud ogni giorno per trovare le app e i servizi più adatti a favorire lo sviluppo della propria azienda. L'obiettivo è quello di consentire alle organizzazioni di conoscere i servizi e le soluzioni offerti da Microsoft e dal suo ecosistema di partner. 

## <a name="business-benefits-of-joining-a-cloud-marketplace"></a>Vantaggi offerti alle aziende dall'adesione a un marketplace cloud
Vi sono molti motivi convincenti per cui aderire a un marketplace cloud Microsoft. In particolare, ecco i vantaggi che è possibile ottenere pubblicando inserzioni di offerte in AppSource per promuovere la crescita della propria azienda: 
*   **Stabilire un contatto diretto con i decision maker**. AppSource consente a fornitori di software indipendenti e implementatori di sistemi di raggiungere con facilità i potenziali clienti ed entrare direttamente in contatto con i decision maker line-of-business, offrendo un'unica destinazione in cui gli utenti aziendali hanno l'opportunità di trovare app SaaS line-of-business e provarle.
*   **Raggiungere un numero maggiore di clienti**. AppSource può essere utile per offrire le proprie soluzioni a utenti aziendali in tutto il mondo, in mercati che prima erano difficili da raggiungere. I clienti possono trovare facilmente le app non solo su [https://appsource.microsoft.com](https://appsource.microsoft.com), ma anche nel contesto dei prodotti Microsoft già in uso, ovvero tramite le raccolte di app disponibili nei prodotti. 
*   **Generare opportunità di vendita e clienti potenziali**. Quando un utente aziendale prova un'applicazione in AppSource, Microsoft condivide le informazioni di contatto con l'autore dell'inserzione direttamente nel sistema CRM, in modo che possa contattarlo e trasformarlo in un'opportunità di vendita. 
*   **Espandere i team di vendita**. I team di vendita svolgono un ruolo fondamentale nell'azienda. Quando si pubblicano le inserzioni di app in AppSource, si sfrutta un altro canale di vendita che consente agli utenti aziendali di trovare e provare app utili per la propria attività. Inoltre, pubblicando un'inserzione in AppSource, è possibile collaborare con i team di vendita Microsoft per offrire soluzioni end-to-end. 
*   **Migliorare il valore aziendale e ampliare l'offerta con clienti nuovi ed esistenti**. È possibile aumentare le dimensioni dell'offerta e risolvere i punti deboli dei clienti durante lo spostamento dei carichi di lavoro nel cloud, nonché ridurre i cicli di vendita e aumentare la redditività offerta dalla vendita di soluzioni complete destinate a carichi di lavoro o scenari di settore specifici. 
*   **Sfruttare i vantaggi dei servizi Microsoft Go-To-Market**. I servizi Microsoft Go-To-Market (GTM) possono aiutare ad aprire nuove porte tramite partnership per la pianificazione del lancio di prodotti, opportunità di espansione a livello globale, sviluppo dei canali, condivisione di clienti potenziali e altro ancora. A seconda dell'esperienza di valutazione offerta, e con il progressivo sviluppo della tecnologia Microsoft, è possibile ottenere sempre più vantaggi GTM.
*   **Pubblicare inserzioni di offerte di servizi di consulenza**. Gli utenti aziendali cercano partner esperti che possano aiutarli ad avviare con fiducia la propria attività offrendo servizi di consulenza di qualità appositamente studiati per garantire la prevedibilità dei risultati. Grazie alle inserzioni di offerte di servizi di consulenza, gli utenti aziendali troveranno con facilità le offerte che possono aiutarli a raggiungere un'operatività immediata.
*   **Avviare la propria attività con fiducia**. Il team di Microsoft AppSource è sempre a disposizione per offrire un'esperienza di onboarding semplice ed efficace. Il team può fornire supporto in ogni passaggio del percorso, sia in un'esperienza di valutazione sia in un'esperienza di test drive, per aiutare a soddisfare i criteri delle inserzioni e altro ancora.
*   **Personalizzare la pagina di inserzione dell'app**. Si può decidere come commercializzare le app in AppSource sfruttando un'ampia gamma di opportunità, pubblicando video, schede tecniche, documentazione e una descrizione dettagliata. Il team di AppSource fornirà la propria collaborazione per presentare l'app in AppSource in modo convincente e accattivante.
*   **Ottenere informazioni dettagliate di utilità pratica**. È possibile ottenere informazioni dettagliate sui risultati delle proprie inserzioni tramite il portale Cloud Partner o il processo di pubblicazione per le app di Office. Si può tenere traccia del numero di visitatori di un'inserzione e del numero di clienti potenziali che provano a usare l'app. Si possono inoltre ottenere informazioni dettagliate sui risultati delle proprie campagne di marketing e sul contenuto di marketing più efficace.

## <a name="how-to-grow-your-business-with-appsource"></a>Come favorire lo sviluppo della propria azienda con AppSource
Le procedure consigliate illustrate di seguito per commercializzare le offerte in AppSource consentono di ottenere massimi vantaggi per la propria azienda e raggiungere risultati di successo con le iniziative di co-selling Microsoft e Go-to-Market. [Microsoft Partner Network (MPN)](https://partner.microsoft.com/en-us/membership) è il gateway per tutte le risorse programmatiche e di marketing non correlate a Marketplace. 

La qualità della pubblicazione di app e l'impegno dedicato a favorire la generazione di domanda da parte dei clienti e a stabilire relazioni con i partner consentono di acquisire un numero sempre maggiore di clienti per la propria azienda. 

L'elenco di controllo seguente illustra le procedure consigliate per il marketing e le risorse da prendere in considerazione quando si creano offerte da pubblicare in AppSource:
* **Tenere presenti le linee guida per i marchi Microsoft**. Quando si sceglie il nome per un'app e si fa riferimento a marchi Microsoft e a nomi di software, prodotti e servizi Microsoft, seguire le [linee guida per i marchi Microsoft](https://www.microsoft.com/legal/intellectualproperty/trademarks/usage/general.aspx) e quelle relative ai prodotti specifici. 
* **Rendere disponibile un'esperienza di acquisto immediato, un'offerta di valutazione gratuita o un'esperienza di test drive per l'app**. Per gli utenti aziendali, è importante avere l'opportunità di provare direttamente l'app. 
* **Creare una proposta di valore sicuro**. Identificare l'identità del cliente potenziale e il vantaggio della soluzione offerta rispetto all'approccio attualmente adottato dall'utente.
* **Mettere in evidenza l'inserzione dell'app**. La pagina di destinazione dell'app è la prima impressione che riceve un utente aziendale. In base all'inserzione pubblicata, i clienti potenziali decidono se desiderano ottenere altre informazioni e provare un'app. 
* **Ottimizzare l'inserzione per migliorarne la visibilità nei risultati dei motori di ricerca**. Identificare tre parole chiave di ricerca fondamentali e assicurarsi di includerle nel nome, nel riepilogo e nell'inserzione dell'app.
* **Sfruttare le valutazioni e le recensioni dei clienti**. Ricordare ai clienti di inviare una valutazione e una recensione. Gli utenti ricevono in genere un messaggio di posta elettronica per condividere la propria esperienza dopo avere iniziato a usare una versione di valutazione.
* **Annunciare che l'app è disponibile in AppSource**. Creare un collegamento all'inserzione dell'app in AppSource dal proprio sito Web usando il badge di AppSource e aggiungere tag agli URL ogni volta che si crea un collegamento all'app.
* **Definire un piano di generazione della domanda**. I clienti possono scegliere tra un'ampia gamma di soluzioni. Per mettere in evidenza la propria offerta, è necessario incentivare la domanda con attività di marketing mirate.
* **Abilitare la condivisione di clienti potenziali**. Configurare il proprio sistema CRM in modo da ricevere le informazioni di contatto degli utenti che provano l'app e implementare un processo per il follow up di questi clienti potenziali.
* **Esaminare i risultati ottenuti dall'inserzione dell'app**. Usare il dashboard degli approfondimenti nel portale Cloud Partner o il processo di pubblicazione per le app di Office per esaminare i risultati dell'inserzione.
* **Sfruttare i vantaggi dei servizi Go-To-Market**. Quando si pubblica l'inserzione di un'offerta in AppSource, si ha l'opportunità di accedere ai servizi Go-To-Market. È possibile ottenere altre informazioni sui vantaggi disponibili tramite Microsoft Partner Network (MPN).
 
 ### <a name="app-listing-best-practices"></a>Procedure consigliate per pubblicare l'inserzione di un'app
La pubblicazione di un'inserzione in AppSource può essere la prima occasione di interazione con un cliente potenziale. Come per ogni prima impressione, è importante che l'inserzione presenti un messaggio convincente, in grado di invogliare i destinatari a proseguire. Collaborando con il team di marketing Microsoft è possibile avere la certezza di pubblicare un'inserzione con un messaggio e contenuti di supporto esclusivi, pensati per mettere in risalto l'offerta. 

Ecco alcuni suggerimenti fondamentali per offrire una prima impressione di grande effetto. 

![Prima impressione](./media/marketplace-appsource/appsourcefirstimpression.png)

La sezione seguente illustra i diversi passaggi necessari per pubblicare un'inserzione nel marketplace. Leggerla attentamente poiché descrive le procedure consigliate che possono essere utili per mettere in evidenza la propria offerta e migliorarne la visibilità nei risultati dei motori di ricerca. 

Le tabelle seguenti illustrano in dettaglio ogni passaggio da seguire per creare un'inserzione per un'offerta.

**Identità dell'offerta**
| Impostazione dell'offerta       | Procedure consigliate          | 
|:---------------------------------------- |:----------------------------------------------------- |
| **Nome**    | **Scelta del nome per l'offerta**. La scelta di un nome per la propria app è una decisione fondamentale. I nomi basati sui vantaggi offerti sono più efficaci dei nomi descrittivi. Il nome dell'app deve comunicare ai clienti il valore essenziale dell'offerta. Può essere utile includere parole chiave di ricerca nel titolo dell'app per migliorare la classificazione dell'app nei risultati dei motori di ricerca. Quando si fa riferimento a marchi Microsoft e a nomi di software, prodotti e servizi Microsoft, seguire le [linee guida per i marchi Microsoft](https://www.microsoft.com/legal/intellectualproperty/trademarks/usage/general.aspx) e quelle relative ai prodotti specifici. |

**Dettagli della vetrina - Dettagli dell'offerta**
| Impostazioni della vetrina       | Procedure consigliate          | 
|:---------------------------------------- |:----------------------------------------------------- |
| **Nome dell'offerta**    | Il riepilogo dell'offerta viene visualizzato nella pagina di ricerca dell'offerta nella raccolta delle app e nella home page di AppSource. Includere parole chiave di ricerca nel riepilogo dell'offerta per contribuire a migliorare la classificazione dell'app nei risultati dei motori di ricerca. |
| **Descrizione dell'offerta**     | **Fornire una descrizione efficace dell'offerta.**  <br>Descrivere chiaramente la proposta di valore dell'offerta subito nelle prime frasi della descrizione. Tenere presente che le prime frasi possono essere visualizzate nei risultati dei motori di ricerca. <br>Per vendere un prodotto, non basarsi sulle funzionalità, ma concentrarsi sul valore che può offrire. Usare il più possibile la terminologia specifica del settore o formule che mettano in evidenza i vantaggi offerti. <br>I componenti fondamentali di una proposta di valore devono includere le informazioni seguenti:<br>•In che cosa consiste il prodotto<br>•Chi può sfruttarne al meglio i vantaggi<br>•Quali esigenze è in grado di soddisfare o quali problemi può risolvere<br>Indicare al cliente come l'azienda o la vita lavorativa possono cambiare usando la soluzione offerta.<br>Includere le parole chiave e le relative varianti nella descrizione dell'offerta per contribuire a migliorare la classificazione dell'offerta nei risultati dei motori di ricerca.<br>Specificare la descrizione dell'offerta usando HTML semplice.<br>Di seguito è riportato un esempio di una pagina di inserzione semplice (come illustrato nell'esempio riportato nell'immagine precedente) che presenta il testo di riepilogo di un'offerta seguito dall'elenco delle funzionalità principali. È consentito un numero massimo di 3000 caratteri.<br>_HTML di esempio_<br>&lt;p&gt;Organization Insights for Dynamics 365 (online) offre importanti metriche di adozione e utilizzo per l'organizzazione Dynamics 365 e strumenti utili per gestire in modo efficace i problemi di supporto e prestazioni.&lt;/p&gt;<br>&lt;ul&gt;<br>&lt;li&gt;&lt;strong&gt;Dashboard personalizzabili:&lt;/strong&gt; configurare il dashboard personale per offrire un'esperienza utente avanzata e snapshot dei dati importanti.&lt;/li&gt;<br>&lt;li&gt;&lt;strong&gt;Monitoraggio dei dati di adozione e utilizzo:&lt;/strong&gt; identificare gli utenti più attivi, il numero delle richieste di pagine, le entità più usate, i flussi di lavoro e altro ancora.&lt;/li&gt;<br>&lt;/ul&gt;<br>&lt;p&gt;Versione minima della piattaforma supportata: 8.1.1&lt;/p&gt; |


**Dettagli della vetrina - Dettagli dell'inserzione**
| Impostazioni della vetrina       | Procedure consigliate          | 
|:---------------------------------------- |:----------------------------------------------------- |
| **Settori (al massimo 2)**    | Selezionare uno o due settori se l'offerta è stata progettata per soddisfare i requisiti di settori specifici. Nella descrizione dell'offerta mettere in risalto le funzionalità specifiche per i settori selezionati. |
| **Categorie (al massimo 3)**     | Selezionare al massimo tre categorie che risultano più in linea con l'offerta. Scegliere queste categorie con attenzione poiché vengono usate dagli utenti per cercare le app adatte alle loro esigenze. Nella descrizione sottolineare come l'offerta è in grado di soddisfare i requisiti specifici delle categorie selezionate. |
| **Prodotti interrelati con l'app (al massimo 3)**   | Elencare altri prodotti e tecnologie usati dalla soluzione offerta. Ad esempio, l'hub IOT di Azure, Azure Machine Learning e così via. |
| **Parole chiave di ricerca (al massimo 3)**       | Le parole chiave di ricerca consentono agli utenti aziendali di trovare più facilmente un'offerta quando eseguono la ricerca in AppSource o tramite motori di ricerca. Identificare le tre parole chiave di ricerca più significative per l'offerta, includerle nella descrizione e nel riepilogo dell'offerta ed elencarle qui. |

**Dettagli della vetrina - Elementi di marketing**
| Impostazioni della vetrina       | Procedure consigliate          | 
|:---------------------------------------- |:----------------------------------------------------- |
| **Logo dell'offerta (formato PNG, 58x48)**    | Il logo deve essere progettato e ottimizzato per un supporto digitale.<br>Caricare il logo in formato PNG per la pagina di ricerca dell'offerta. |
| **Logo dell'offerta (formato PNG 216x216)**     | Il logo deve essere progettato e ottimizzato per un supporto digitale. <br>Caricare il logo in formato PNG per la pagina dell'inserzione con i dettagli dell'app. |
| **Altre informazioni**   | Nella sezione "Altre informazioni" includere risorse di supporto per le vendite e il marketing, ad esempio white paper, brochure, elenchi di controllo, presentazioni PowerPoint e così via. Tutti i file devono essere in formato PDF. L'obiettivo non è vendere, ma informare i clienti potenziali. <br>Nella pagina di destinazione dell'app inserire i collegamenti a tutti i documenti e aggiungere parametri agli URL per tenere traccia dei visitatori e dell'uso delle versioni di valutazione. |
| **Video**       | Caricare almeno un video. È possibile aggiungere al massimo quattro video. Il video pubblicato dovrebbe comunicare il valore dell'offerta. Il protagonista deve essere il cliente potenziale e non la società che presenta l'offerta. Il video deve dare risposte riguardo alle sfide e agli obiettivi fondamentali del principale decision maker. <br>Lunghezza consigliata: da 60 a 90 secondi. Includere parole chiave nel nome dei video.<br>Valutare l'opportunità di aggiungere altri video, ad esempio per illustrare procedure, fornire una guida introduttiva o presentare la testimonianza di un cliente. |
| **Screenshot**     | Aggiungere al massimo cinque screenshot, includendo parole chiave di ricerca nei rispettivi nomi. |

### <a name="promote-your-offers-availability-on-appsource"></a>Promuovere la disponibilità dell'offerta in AppSource

Quando in AppSource viene pubblicata l'inserzione dell'offerta, l'utente ottiene il diritto di visualizzare il badge "Available on AppSource" sul proprio sito Web. 

    ![AppSource badge](./media/marketplace-appsource/appsourcebadge.png)
    
Aggiungendo questo badge al sito, è possibile promuovere la propria offerta in AppSource e collegare i clienti potenziali direttamente alla pagina dell'inserzione. Il badge di AppSource è disponibile in tre dimensioni. È possibile scaricare il badge e le istruzioni su come usarlo in [Promote your app's availability on Microsoft AppSource](https://appsource.microsoft.com/blogs/promote-your-app-s-availability-on-microsoft-appsource) (Promuovere la disponibilità dell'app in Microsoft AppSource).

#### <a name="linking-to-your-app-listing-page-on-appsource-from-your-website"></a>Collegamento dal sito Web alla pagina dell'inserzione dell'app in AppSource 
Quando si definisce il collegamento dal badge di AppSource sul proprio sito all'inserzione in AppSource, è necessario includere i parametri di query seguenti alla fine dell'URL:
* **src**: includere l'origine da cui il traffico viene instradato in AppSource. Ad esempio, website, LinkedIn, Facebook e così via.
* **mktcmpid**: specificare l'ID della campagna di marketing, che può includere fino a 16 caratteri con una combinazione qualsiasi di lettere, numeri, caratteri di sottolineatura e trattini. Ad esempio, blogpost_12 

L'esempio seguente mostra un URL che include i due parametri di query:

https://appsource.microsoft.com/product/dynamics-365/mscrm.04931187-431c-415d-8777-f7f482ba8095?src=website&mktcmpid=blogpost_12 

**Importante**: quando si definisce l'URL, non includere il codice della lingua, ad esempio /it-it/. 

L'aggiunta di questi parametri all'URL di AppSource consente di controllare l'efficacia della campagna nel dashboard di analisi nel portale Cloud Partner. 

#### <a name="marketplace-gtm-benefits"></a>Vantaggi dei servizi GTM del marketplace 

Pubblicando nuove inserzioni in AppSource è possibile usufruire gratuitamente dei vantaggi offerti dai servizi GTM del marketplace. Dopo la pubblicazione di un'inserzione, il team di specialisti di marketing Microsoft contatterà l'azienda e collaborerà con il consulente di marketing per avviare queste attività. Le attività offerte variano a seconda dello stato della soluzione nel marketplace. Sono disponibili vantaggi ancora maggiori per le offerte che includono un'esperienza di valutazione. I Microsoft Gold Certified Partner possono accedere a vantaggi aggiuntivi. Per trarre il massimo vantaggio da queste attività, è consigliabile avere già pronto un piano di lancio dell'offerta. Per molte di queste strategie può essere utile sfruttare la pagina di destinazione. Si noti che per i membri di Microsoft Partner Network è disponibile il catalogo One Commercial Partner Catalog (OCP). Per istruzioni su come creare una pagina di destinazione convincente e accattivante, vedere [Creare una pagina di destinazione efficace](https://docs.microsoft.com/en-us/azure/marketplace/grow-your-business-azure-marketplace#build-a-great-landing-page). Per ottenere altro supporto per la commercializzazione, inclusi modelli, contenuto Web, risorse di formazione e strumenti per promuovere lo sviluppo della propria azienda, visitare [https://www.MicrosoftGoToMarket.com](https://www.MicrosoftGoToMarket.com). 

#### <a name="enable-lead-sharing"></a>Abilitare la condivisione di clienti potenziali 
Accertarsi che per la propria offerta nel marketplace sia abilitata la condivisione di clienti potenziali in modo da ricevere le informazioni di contatto degli utenti aziendali che provano le app o sono interessati ai servizi offerti. I clienti potenziali sono fondamentali per estendere il raggio d'azione delle campagne di coinvolgimento degli utenti, favorire le iniziative di vendita del personale addetto alle vendite sul campo e ottenere maggiori informazioni sui risultati ottenuti dall'offerta. Le procedure consigliate per sfruttare i dati sui clienti potenziali includono:
* Identificare i clienti potenziali e assegnare loro un punteggio come opportunità di vendita
* Coinvolgere i clienti potenziali per riuscire a inserirli in una pipeline di vendita
* Allineare queste attività alla strategia generale adottata nella campagna di marketing 

I clienti potenziali mostrano interesse nell'offerta dell'app o dei servizi consulenza. È importante assicurarsi di predisporre un processo di follow up di tali clienti. Oltre a essere incluso nel sistema CRM dell'azienda, il cliente potenziale può essere creato anche nel sistema CRM del venditore Microsoft sul campo. 

I clienti potenziali di AppSource sono tuttavia diversi dai clienti considerati idonei per i venditori Microsoft, che sono una delle opportunità offerte dal programma di co-selling. Di seguito sono riportate informazioni su come accedere al programma di co-selling. 

#### <a name="promote-your-business-through-microsoft-programs"></a>Promuovere la propria azienda tramite i programmi Microsoft 
All'interno di Microsoft operano numerosi team e persone il cui obiettivo è supportare i partner e ridurre al minimo gli eventuali attriti che possono verificarsi nelle attività di vendita in collaborazione. Pubblicando un'inserzione nel marketplace, si potrà accedere alle risorse e ai programmi offerti per il marketplace. 

Se non si è ancora iscritti a [Microsoft Partner Network (MPN)](https://partner.microsoft.com/en-US/), questo deve essere il primo passo da compiere. MPN offre indicazioni per conoscere meglio le risorse offerte da Microsoft, come nuove opportunità commerciali, occasioni di collaborazione con team o partner, informazioni sulle soluzioni e formazione per il miglioramento delle competenze. 

Di seguito sono illustrati altri passi da compiere per sfruttare al meglio le risorse e i vantaggi offerti ai partner. 
1. **Sfruttare i vantaggi di base**. Come membri di Microsoft Partner Network, è possibile usufruire di una serie di [vantaggi di base](https://partner.microsoft.com/en-US/membership/core-benefits) che consentono di risparmiare tempo e denaro e al tempo stesso rafforzare le proprie capacità, servire al meglio i clienti e creare relazioni che aiuteranno a realizzare pienamente il proprio potenziale commerciale. 
2. **Acquisire competenze per la piattaforma cloud**. L'acquisizione di una [competenza per la piattaforma cloud](https://partner.microsoft.com/en-us/membership/cloud-platform-competency) consente di distinguersi all'interno dell'ampia rete di partner Microsoft, oltre a dimostrare le proprie capacità tecniche e abilità nel soddisfare le esigenze dei clienti nel mercato. L'acquisizione di una competenza è anche un prerequisito per partecipare a molti dei principali programmi per partner come quello di co-selling. 
3. **Acquisire l'idoneità per il programma di co-selling**. Il programma [Co-Sell Ready](https://partner.microsoft.com/en-US/reach-customers/promote-your-business) consente di collaborare direttamente con i venditori Microsoft e con altri partner alla realizzazione di opportunità di vendita e alla pianificazione di account. La soluzione verrà inserita nel catalogo di soluzioni dei venditori, acquisendo visibilità.

#### <a name="search-engine-optimization"></a>Ottimizzazione motore di ricerca 
È possibile influire sulla classificazione dell'offerta nei risultati dei motori di ricerca. Collaborare con il team di marketing, identificare le parole chiave e assicurarsi di seguire le indicazioni seguenti per migliorare i risultati di ricerca per le proprie app:
* Assegnare un nome alla propria offerta tenendo presenti le parole chiave di ricerca.
* Includere parole chiave di ricerca nel riepilogo dell'offerta.
* Elencare le tre principali parole chiave di ricerca per l'offerta nei dettagli della vetrina.
* Associare l'offerta alla categoria e al settore corretti.
* Pubblicare regolarmente informazioni sulla disponibilità dell'offerta e includere un collegamento all'offerta dal sito Web.

#### <a name="merchandising"></a>Commercializzazione 
I Microsoft Gold Certified Partner possono avere l'opportunità di posizionare la propria app in primo piano quando forniscono un'esperienza di valutazione dell'app (app gratuita, versione di valutazione gratuita o Test Drive) in AppSource. Le app possono essere posizionate in primo piano in base alla categoria o al settore e vengono in genere alzate di livello per un minimo di due settimane. Per altre informazioni su come le app in primo piano possono essere utili nel contesto dei vantaggi di Go-To-Market, rivedere la sezione Vantaggi dei servizi GTM del marketplace in questo articolo.   

