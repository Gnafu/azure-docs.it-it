---
title: Politiche di partecipazione al Marketplace | Azure
description: Le Politiche di partecipazione a Microsoft Azure Marketplace si applicano a tutti gli editori e a tutte le offerte presenti in Microsoft Azure Marketplace.
services: Azure, Marketplace, Compute, Storage, Networking, Blockchain, Security
documentationcenter: ''
author: qianw211
manager: Patrick.Butler
editor: ''
ms.assetid: ''
ms.service: marketplace
ms.workload: ''
ms.tgt_pltfrm: ''
ms.devlang: ''
ms.topic: article
ms.date: 1/2/2019
ms.author: ellacroi
ms.openlocfilehash: 88ffa70f7ac21a2c28af994f1e2ed3b6939f6ad9
ms.sourcegitcommit: ba035bfe9fab85dd1e6134a98af1ad7cf6891033
ms.translationtype: HT
ms.contentlocale: it-IT
ms.lasthandoff: 02/01/2019
ms.locfileid: "55567418"
---
# <a name="azure-marketplace-participation-policies"></a>Politiche di partecipazione ad Azure Marketplace

Le presenti Politiche di partecipazione a Microsoft Azure Marketplace si applicano a tutti gli editori e a tutte le offerte presenti in Microsoft Azure Marketplace. Queste politiche si aggiungono alle condizioni riportate nel Contratto Microsoft Marketplace per Editori. Per partecipare ad Azure Marketplace, gli editori devono conformarsi sempre alle politiche descritte e/o citate in questo documento. Qualora, in qualsiasi momento, un editore non rispetti tutte le condizioni, Microsoft potrà rimuovere la sua offerta da Azure Marketplace. Microsoft potrà periodicamente aggiornare questo documento.

## <a name="base-criteria"></a>Criteri di base

1. Il software e i servizi offerti in Azure Marketplace devono soddisfare almeno uno dei criteri seguenti: 

    * *Esecuzione su Microsoft Azure*: La funzione principale del software o del servizio deve essere la possibilità di esecuzione in Microsoft Azure.
    * *Distribuzione in Microsoft Azure*: gli editori devono descrivere nella presentazione dell'offerta la modalità di distribuzione del software o del servizio in Microsoft Azure.
    * *Integrazione con un servizio di Microsoft Azure o relativa estensione*: gli editori devono indicare nella presentazione dell'offerta il servizio di Azure che viene integrato o esteso tramite il software o il servizio e il modo in cui avverrà tale integrazione o estensione.

1. Gli editori devono avere la propria sede in uno dei paesi di origine della vendita supportati da Azure Marketplace. Azure Marketplace supporta attualmente i paesi di origine della vendita seguenti:  Afghanistan, Albania, Algeria, Angola, Antigua e Barbuda, Arabia Saudita, Argentina, Armenia, Australia, Austria, Azerbaigian, Bahrein, Bangladesh, Belgio, Benin, Bielorussia, Bolivia, Bosnia ed Erzegovina, Botswana, Brasile, Bulgaria, Burkina Faso, Burundi, Cambogia, Camerun, Canada, Ciad, Cile, Cipro, Colombia, Comore, Congo (RDC), Congo, Corea del Sud, Costa Rica, Côte d'Ivoire (Costa d'Avorio), Croazia, Danimarca, Dominica, Ecuador, Egitto, El Salvador, Emirati Arabi Uniti, Eritrea, Estonia, Etiopia, Figi, Filippine, Finlandia, Francia, Georgia, Germania, Ghana, Giamaica, Giappone, Giordania, Grecia, Guatemala, Guinea, Haiti, Honduras, India, Indonesia, Iraq, Irlanda, Islanda, Israele, Italia, Kazakhstan, Kenya, Kuwait, Laos, Lettonia, Libano, Liberia, Liechtenstein, Lituania, Lussemburgo, Madagascar, Malawi, Malaysia, Mali, Malta, Marocco, Mauritius, Messico, Monaco, Mongolia, Montenegro, Mozambico, Nepal, Nicaragua, Niger, Nigeria, Norvegia, Nuova Zelanda, Oman, Paesi Bassi, Pakistan, Panama, Paraguay, Perù, Polonia, Portogallo, Qatar, RAS di Hong Kong, Regno Unito, Repubblica Ceca, Repubblica Centrafricana, Repubblica dominicana, Romania, Ruanda, Russia, Senegal, Serbia, Sierra Leone, Singapore, Slovacchia, Slovenia, Somalia, Spagna, Sri Lanka, Stati Uniti, Sudafrica, Svezia, Svizzera, Tagikistan, Tanzania, Thailandia, Timor Leste, Togo, Tonga, Trinidad e Tobago, Tunisia, Turchia, Turkmenistan, Ucraina, Uganda, Ungheria, Uruguay, Uzbekistan, Venezuela, Vietnam, Zambia, Zimbabwe.

1. Ogni offerta deve essere resa disponibile dagli editori in almeno uno dei paesi di destinazione della vendita supportati da Azure Marketplace. Azure Marketplace supporta attualmente i paesi di destinazione della vendita seguenti: Algeria, Arabia Saudita, Argentina, Australia, Austria, Bahrein, Bielorussia, Belgio, Brasile, Bulgaria, Canada, Cile, Cipro, Colombia, Corea del Sud, Costa Rica, Croazia, Danimarca, Ecuador, Egitto, El Salvador, Emirati Arabi Uniti, Estonia, Ex Repubblica Jugoslava di Macedonia, Filippine, Finlandia, Francia, Germania, Giappone, Giordania, Grecia, Guatemala, Hong Kong, India, Indonesia, Irlanda, Islanda, Israele, Italia, Kazakhstan, Kenya, Kuwait, Lettonia, Liechtenstein, Lituania, Lussemburgo, Malaysia, Malta, Marocco, Messico, Montenegro, Nigeria, Norvegia, Nuova Zelanda, Oman, Paesi Bassi, Pakistan, Panama, Paraguay, Perù, Polonia, Portogallo, Portorico, Qatar, Regno Unito, Repubblica Ceca, Repubblica dominicana, Romania, Russia, Serbia, Singapore, Slovacchia, Slovenia, Spagna, Sri Lanka, Stati Uniti, Sudafrica, Svezia, Svizzera, Thailandia, Taiwan, Trinidad e Tobago, Tunisia, Turchia, Ucraina, Ungheria, Uruguay, Venezuela.

1. Gli editori devono godere di solide condizioni finanziarie.

1. Le offerte degli editori in Azure Marketplace devono prevedere una disponibilità a livello limitato o generale e una clientela consolidata.

1. Le offerte in Azure Marketplace non possono usare né dipendere da prodotti o componenti che non usufruiscono di supporto tecnico o che non sono più in commercio.

1. Gli editori devono rendere disponibile documentazione tecnica dettagliata  in cui sia descritto come usare le loro offerte in Microsoft Azure.  Tale documentazione, o un collegamento ad essa, dovrà essere presente all'interno della presentazione di ogni offerta.

1. Gli editori devono annunciare sui propri siti Web pubblici la disponibilità delle offerte in Azure Marketplace e devono includere collegamenti ipertestuali alla pagine delle offerte all'indirizzo [https://azuremarketplace.microsoft.com/marketplace/](https://azuremarketplace.microsoft.com/marketplace/).

1. Gli editori devono classificare ogni offerta in base a una o più tassonomie di classificazione fornite da Microsoft, incluse le categorie descritte nella sezione **Classificazione delle offerte** di questo documento. Microsoft si riserva il diritto di riclassificare qualsiasi offerta qualora consideri inaccurata una classificazione definita dall'editore.

1. Se l'offerta di un editore è definita "Microsoft Azure Certified" e non viene eseguita prevalentemente in Microsoft Azure, l'editore deve renderne disponibile una versione a pagamento all'interno del Marketplace entro 90 giorni dalla pubblicazione della versione gratuita o BYOL (Bring-Your-Own-License).

## <a name="publishing-offers"></a>Pubblicazione delle offerte

1. Gli editori devono pubblicare almeno un'offerta in Azure Marketplace entro 60 giorni dal perfezionamento del Contratto Microsoft Marketplace per Editori.

1. Gli editori devono conformarsi ai requisiti tecnici di Azure Marketplace per l'onboarding secondo quanto indicato nelle Linee guida per la pubblicazione nel Marketplace e in base a quanto ulteriormente definito nel Portale di pubblicazione.

## <a name="offer-listings"></a>Presentazione delle offerte

1. Gli editori devono includere informazioni dettagliate sull'offerta nelle proprie pagine di presentazione, che devono essere accurate e sempre aggiornate. Tali informazioni devono includere, a seconda dei casi:
    * *Descrizione dell'offerta*
        * Descrizione dell'offerta minima
            * Informazioni sullo SKU
            * Proposta di valore
        * Descrizione dell'offerta consigliata
            * Informazioni dettagliate sullo SKU
            * Proposta di valore dettagliata
            * Caratteristiche: 3-5 affermazioni comprovate da fatti correlate all'offerta
            * Vantaggi: 3-5 risultati ottenuti grazie alle caratteristiche dell'offerta
    * *Modello tariffario*: l'offerta deve essere compatibile con i [modelli tariffari](./marketplace-faq-publisher-guide.md) supportati da Azure Marketplace, come descritto nella sezione **Modelli tariffari** di questo documento.
    * *Collegamento ai dettagli relativi al supporto tecnico*: gli editori devono porre in essere ogni sforzo ragionevole sotto il profilo commerciale per fornire assistenza ai clienti per le proprie offerte in Azure Marketplace.  Tale assistenza può essere inclusa nelle tariffe utente associate all'offerta o essere disponibile come soluzione acquistabile separatamente.
    * *Risorse correlate all'offerta*: le risorse includono, a titolo esemplificativo, demo su video, screenshot, white paper, case study, testimonianze e documentazione tecnica dettagliata su come usare l'offerta dell'editore in Microsoft Azure.
    * *Criteri di rimborso del cliente*
    * *Condizioni per l'utilizzo*
    * *Informativa sulla privacy*

1. All'interno della pagina di presentazione dell'offerta gli editori non possono consigliare o invitare i clienti di Azure ad acquistare software o servizi diversi da quelli disponibili in Azure Marketplace. Questa limitazione non si applica ai servizi di supporto venduti dagli editori all'esterno di Azure Marketplace.

1. Gli editori non possono promuovere all'interno di Azure Marketplace la disponibilità delle proprie offerte su altre piattaforme cloud.

1. Microsoft si riserva il diritto di modificare e sottoporre a revisione i dettagli della pagina di presentazione dell'offerta per garantirne la qualità. Qualora Microsoft apporti qualsiasi modifica ai dettagli delle pagine di presentazione delle offerte in Azure Marketplace, ne informerà gli editori prima della relativa pubblicazione.

## <a name="offering-classification"></a>Classificazione delle offerte

|     |    |
| :------------------- | :-------------------|
| **Immagine di macchina virtuale** | Immagine di macchina virtuale (VM) preconfigurata con un sistema operativo completamente installato e una o più applicazioni. Le offerte di tipo Immagine di macchina virtuale possono includere una singola immagine o più immagini di macchina virtuale associate tra loro tramite un modello di Resource Manager. <br> <br> Un'immagine di macchina virtuale ("Immagine") fornisce le informazioni necessarie per creare e distribuire macchine virtuali nel servizio Macchine virtuali di Azure. Un'Immagine comprende un disco rigido virtuale di sistema operativo e zero o più dischi rigidi virtuali con funzione di disco dati. I clienti possono distribuire un numero qualsiasi di macchine virtuali da una singola Immagine. |
| **Estensione macchina virtuale** | Agenti di macchina virtuale che possono essere aggiunti a nuove macchine virtuali tramite varie opzioni, quali l'API REST, il portale di Azure o i cmdlet di Azure PowerShell. Le estensioni macchina virtuale possono essere installate manualmente in macchine virtuali esistenti e configurate per macchine virtuali basate su Windows Server o Linux. <br> <br> Un'estensione macchina virtuale ("**Estensione VM**") è un meccanismo per installare un'applicazione software, o un insieme di applicazioni software, nelle macchine virtuali di Azure. Un'Estensione VM può includere applicazioni software.  Dopo l'installazione o l'esecuzione in una macchina virtuale, può servire per scaricare e installare una o più applicazioni software da una posizione esterna. Per maggiore chiarezza, tutti i prodotti software o altri dati installati dall'Estensione VM, anche se recuperati da una posizione esterna, sono considerati Contenuti dell'offerta ai fini dell'interpretazione di questo Contratto. L'editore sarà responsabile, e dovrà fornire supporto ai clienti, di qualsiasi gestore di Estensione VM associato alle proprie offerte di Estensione VM. |
| **Servizi** | Servizi completamente gestiti per information worker, business analyst, sviluppatori o professionisti IT, da usare per lo sviluppo di applicazioni personalizzate o la gestione di sistemi. Il Marketplace supporta tre tipi di servizi: <br> <br> I **Servizi per le applicazioni** offrono funzionalità che consentono ai clienti di sviluppare rapidamente applicazioni di livello cloud in Azure. <br> <br> Per acquistare Servizi per le applicazioni, i clienti devono essere titolari di una sottoscrizione di Azure. Gli editori sono responsabili della misurazione dell'utilizzo da parte dei clienti dei Servizi per le applicazioni e della comunicazione a Microsoft delle informazioni sull'utilizzo, come specificato nel Contratto Microsoft Marketplace per Editori.|
| **Applicazione Web** | Pacchetto dell'applicazione che può essere usato per installare e distribuire nel servizio Siti Web di Azure piattaforme di gestione o contenuti dei siti Web open source o proprietari. Un'Applicazione Web deve essere conforme ai [Principi relativi a Raccolta di applicazioni Web](https://www.iis.net/learn/develop/windows-web-application-gallery/windows-web-application-gallery-principles) di Microsoft. <br> <br> Ai fini dell'interpretazione di questo Contratto, un'"**Applicazione Web**" è un pacchetto dell'applicazione che può essere usato dai clienti per installare e distribuire applicazioni Web proprietarie o open source nel servizio Siti Web di Azure. |
| **Presentazione su catalogo** | Offerte che non sono disponibili per i clienti di Azure direttamente tramite il Marketplace, ma per le quali nel Marketplace vengono visualizzati un collegamento, un'icona e la presentazione del prodotto software/servizio.  I clienti vengono indirizzati al sito Web dell'editore o ricevono istruzioni su come ottenere e usare l'offerta in Azure. Una "**Presentazione solo su catalogo**" è un'offerta non disponibile per i clienti direttamente tramite il Marketplace, ma per la quale nel Marketplace sono visualizzati un collegamento, un'icona e/o una descrizione che indirizzano i clienti al sito Web dell'editore. Vengono inoltre fornite istruzioni su come i clienti possono ottenere e usare l'offerta in Azure. Per maggiore chiarezza, i prodotti software o i dati cui fa riferimento una Presentazione solo su catalogo sono considerati Contenuti dell'offerta ai fini dell'interpretazione di questo Contratto. |
| **Modello di Azure Resource Manager** | Modello di Resource Manager che può fare riferimento a più offerte diverse, incluse quelle pubblicate da altri editori,  per consentire ai clienti di Azure di distribuire una o più offerte in modo individuale e coordinato. <br> <br> Un "**Modello di Azure Resource Manager**" è una struttura di dati che fa riferimento a una o più offerte e include i metadati sulle offerte.  La struttura di dati è associata alle informazioni di presentazione. I modelli di Resource Manager vengono usati dal Servizio Marketplace per visualizzare determinate categorie di Offerte e consentire ai clienti di distribuirle. Gli editori possono pubblicare nel Marketplace modelli di Azure Resource Manager che fanno riferimento a più offerte diverse, incluse quelle pubblicate da altri editori. |
| | |

Se si desidera pubblicare un'applicazione o un servizio che non rientra in una delle suddette categorie, immettere una richiesta nel [Forum di Azure Marketplace](https://feedback.azure.com/forums/216369-azure-marketplace).

## <a name="pricing-models"></a>Modelli di prezzi

La tabella seguente contiene i modelli tariffari attualmente supportati da Azure Marketplace. Un'offerta può includere diversi SKU che utilizzano modelli tariffari differenti.

| **Modello tariffario** | **Descrizione** | **Applicabile a** |
| :---------------- | :---------------| :-----------------|
| **Free** | SKU gratuito. Ai clienti non viene addebitata alcuna tariffa di Azure Marketplace per l'uso dell'offerta. I prezzi per gli SKU gratuiti non possono essere modificati in importi diversi da zero. | <ul><li>Immagini di macchine virtuali</li><li>Estensioni di VM</li><li>Servizi</li><li>Modelli di Gestione risorse</li></ul> |
| **Versione di prova gratuita** <br> **(Da provare subito)** | SKU gratuito a fini promozionali per un periodo di tempo limitato. Ai clienti non viene addebitata alcuna tariffa di Azure Marketplace per l'uso dell'offerta durante un periodo di valutazione. Alla scadenza del periodo di valutazione, ai clienti vengono automaticamente addebitate le tariffe standard per l'uso dell'offerta. Il Marketplace non è attualmente in grado di impedire ai clienti di creare più sottoscrizioni per offerte di tipo Versione di valutazione gratuita. Gli editori che desiderano limitare il numero di sottoscrizioni create dai clienti per offerte di tipo Versione di valutazione gratuita sono tenuti a includere limitazioni appropriate nelle proprie Condizioni per l'utilizzo. | <ul><li>Immagini di macchine virtuali</li><li>Servizi</li></ul> |
**BYOL** | SKU Bring-Your-Own-License (BYOL). Se i clienti hanno ottenuto all'esterno di Azure Marketplace il diritto di accedere all'offerta o di usarla, non pagano alcuna tariffa di Azure Marketplace. | Immagini di macchine virtuali |
| **Sottoscrizione mensile** | Ai clienti viene addebitata una tariffa mensile fissa per una sottoscrizione dell'offerta. Le sottoscrizioni mensili iniziano alla data di acquisto da parte del cliente, ad eccezione del caso descritto sotto. Alle tariffe mensili non viene applicata una ripartizione proporzionale per gli annullamenti a metà mese o i servizi non usati. Le tariffe mensili possono essere ripartite proporzionalmente se le condizioni di licenza del cliente richiedono la fatturazione mensile in base al mese di calendario oppure se il cliente aggiorna la sottoscrizione o effettua un downgrade a metà mese. Gli aggiornamenti e i downgrade sono supportati solo se l'editore configura l'offerta in modo appropriato. | Servizi |
| **In base all'utilizzo** | Il costo che i clienti devono sostenere viene determinato in base alla durata di utilizzo dell'offerta. Per le offerte di tipo Immagine di macchina virtuale, ai clienti viene addebitata una tariffa mensile di Azure Marketplace, definita dall'editore, per l'uso delle macchine virtuali distribuite tramite le immagini. La tariffa oraria può essere uniforme o diversificata in base alle dimensioni delle macchine virtuali. Le ore parziali vengono addebitate in base ai minuti effettivi. <br><br> Per le offerte di tipo Servizi per le applicazioni, gli editori sono responsabili della definizione dell'unità di misura ai fini della fatturazione, ad esempio il numero di transazioni, il numero di messaggi di posta elettronica inviati e così via. Gli editori possono definire più misurazioni per lo stesso piano di Servizio per le applicazioni. Gli editori sono tenuti a monitorare l'utilizzo effettuato dai singoli clienti per ogni misurazione definita dall'offerta, nonché segnalare tali informazioni a Microsoft su base oraria usando meccanismi appositi forniti da Microsoft. Il costo che Microsoft addebita ai clienti si basa sulle informazioni sull'utilizzo comunicate dagli editori per il periodo di fatturazione applicabile. | <ul><li>Servizi</li><li>Immagini di macchine virtuali</li></ul> |
| | | |

Al momento gli editori possono ridurre le loro tariffe utente per offerte di macchine virtuali già pubblicate. Nel Marketplace non sono supportati altri tipi di modifica dei prezzi per le offerte esistenti. Gli editori che desiderano cambiare le tariffe utente associate a un'offerta devono prima rimuovere l'offerta dal Marketplace.  La rimozione deve essere eseguita in conformità ai requisiti specificati nel Contratto Microsoft Marketplace per Editori e in questo documento.  L'editore può quindi pubblicare una nuova offerta che includa le nuove tariffe utente.

Dopo la pubblicazione di un'offerta di servizi nel Marketplace, gli editori sono tenuti a conservare i log dei dati per almeno due (2) anni di calendario precedenti. Tali log contengono i dati relativi alla fornitura dell'offerta ai clienti. In caso di conflitti nei dati tra i log dell'editore e quelli di Microsoft, faranno fede i log dei dati di Microsoft.

## <a name="offering-suspension-and-removal"></a>Sospensione e rimozione dell'offerta

1. Microsoft si riserva il diritto di sospendere o rimuovere un'offerta da Azure Marketplace per qualsiasi motivo. I motivi per cui Microsoft può rimuovere un'offerta includono, a titolo esemplificativo, i seguenti:
    * L'offerta non è stata fornita ad alcun cliente per sei o più mesi;
    * L'offerta prevede una tariffa di annullamento elevata per gli SKU a pagamento;
    * L'offerta riceve costantemente feedback negativo da parte dei clienti;
    * L'offerta riceve costantemente un numero elevato di ticket di supporto oppure
    * L'editore non ha rispettato le condizioni indicate nel Contratto Microsoft Marketplace per Editori, nelle Linee guida per la pubblicazione nel Marketplace o in questo documento.

1. Per vari motivi, si potrebbe decidere di rimuovere l'offerta dal Marketplace. Rimozione offerta assicura che i nuovi clienti non possano più acquistare o distribuire l'offerta, ma non ha alcun effetto sui clienti esistenti. Risoluzione offerta è il processo di risoluzione del servizio e/o del contratto di licenza tra l'utente e i clienti esistenti. Le linee guida e le norme relative alla rimozione e alla risoluzione dell'offerta sono disciplinate dal Contratto Microsoft Marketplace per Editori (vedere la sezione "Termini di pagamento"). L'editore può richiedere la rimozione o la risoluzione presentando un ticket di supporto.

## <a name="payment-terms"></a>Condizioni di pagamento

Agli editori vengono corrisposti i Ricavi netti dell'editore applicabili, secondo quanto stabilito nel Contratto Microsoft Marketplace per Editori, entro 45 giorni dopo ogni mese di calendario.

## <a name="microsoft-software-products"></a>Prodotti software Microsoft

Microsoft consente agli editori di includere nelle proprie offerte di immagini i prodotti software Microsoft indicati di seguito, secondo le condizioni stabilite nell'Allegato B del Contratto Microsoft Marketplace per Editori:

* Windows Server®
* SQL Server®
* Microsoft Dynamics NAV®

## <a name="taxes"></a>Imposte

1. **Responsabilità per le imposte sulle vendite ai clienti finali.**

    1. In generale, le responsabilità di Microsoft e dell'editore rispetto alle imposte sulle vendite ai clienti finali variano in base al paese e allo scenario di acquisto in cui le offerte sono vendute.

    1. In alcuni paesi (**Paesi gestiti da Microsoft**), Microsoft si assume la responsabilità di gestire l'applicazione delle imposte ai clienti finali, che può includere la convalida della posizione fiscale dei clienti ottenendo numeri di partita IVA o certificati di esenzione, relazioni gestite più strette con i clienti e calcolo, riscossione e/o rimessa delle imposte.  Nei casi in cui le vendite sono effettuate tramite partner, Microsoft presuppone che tutti i partner siano aziende e che adempiano correttamente ai loro obblighi.  Altre informazioni sono disponibili nelle [domande frequenti](https://automaticbillingspec.blob.core.windows.net/spec/FAQ%20for%20ISV%20Azure%20Marketplace%20Updates%20March%202019.pdf).

    1. Per tutti i paesi non gestiti da Microsoft (**Paesi gestiti dagli ISV**), gli editori riconoscono e accettano di avere la responsabilità esclusiva di determinare e gestire l'applicazione delle imposte ai clienti finali, ad esempio registrazione, calcolo, riscossione e rimessa delle imposte, convalida della posizione fiscale dei clienti e trasmissione di fatture fiscali ai clienti, per tutte le offerte che tali editori scelgono di rendere disponibili nei Paesi gestiti dagli ISV.  In relazione alle vendite nei Paesi gestiti dagli ISV, gli editori danno atto dell'attuale impossibilità da parte di Microsoft di provvedere.

    1. I clienti finali possono acquistare le offerte direttamente da Microsoft o da partner Microsoft a cui l'editore concede in licenza il prodotto.  Inoltre, esistono svariati programmi di licenza diversi.  In alcuni casi, i Paesi gestiti da Microsoft possono diventare Paesi gestiti dagli ISV e viceversa. Vedere in proposito la sezione sui **Paesi gestiti da Microsoft** di seguito. Informazioni sugli scenari di acquisto dei clienti sono disponibili nelle [Domande frequenti su Azure Marketplace](https://docs.microsoft.com/azure/marketplace/marketplace-faq-publisher-guide).

1. **Paesi gestiti da Microsoft.**

    1. I paesi seguenti sono Paesi gestiti da Microsoft per le vendite in tutti gli scenari di acquisto dei clienti: Armenia, Bielorussia, Unione Europea, Canada, India, Irlanda, Liechtenstein, Monaco, Nuova Zelanda, Norvegia, Portorico, Russia, Arabia Saudita, Serbia, Corea del Sud, Svizzera, Taiwan, Turchia, Emirati Arabi Uniti e Stati Uniti. 

    1. Attualmente l'Australia è un Paese gestito da Microsoft per le vendite in tutti gli scenari di acquisto dei clienti ad eccezione dello scenario di acquisto con Contratto Enterprise.

    1. Microsoft gestisce l'applicazione delle imposte al cliente finale per l'editore per praticità, presupponendo gli scenari più comuni per determinare i paesi e le strategie di gestione della tassazione dei clienti finali.

    1. Microsoft non garantisce in alcun modo che le sue azioni ottemperino pienamente agli obblighi degli editori nei Paesi gestiti da Microsoft.  Per tutti i Paesi gestiti da Microsoft, Microsoft consiglia agli editori di collaborare con i propri consulenti fiscali per verificare se le rimesse gestite da Microsoft soddisfano adeguatamente i requisiti di conformità degli editori.  Questo è particolarmente importante per i Paesi gestiti da Microsoft dai quali gli editori vendono i propri prodotti.  Ad esempio, un editore con sede in Arabia Saudita e che vende offerte in Arabia Saudita può stabilire che affidarsi a Microsoft per gestire le imposte potrebbe non essere sufficiente a soddisfare i propri obblighi in termini di conformità.

1. **Paesi gestiti dagli ISV.**

    1. I Paesi gestiti dagli ISV includono l'Australia, per tutte le vendite nello scenario di acquisto dei clienti con Contratto Enterprise, e tutti i paesi non menzionati nella sezione **Paesi gestiti da Microsoft**.

1. **Casi speciali.**

    1. *Brasile*.  Per le vendite in tutti gli scenari di acquisto dei clienti, ad eccezione dello scenario CSP, il Brasile è un Paese gestito da Microsoft e Microsoft agisce come rivenditore anziché come agente degli editori.  Per le vendite in Brasile nello scenario di acquisto dei clienti CSP, Microsoft agisce in qualità di agente degli editori ed effettua vendite da un'entità brasiliana ai CSP brasiliani che presuppone conformi alle normative fiscali. 

    1. *Messico*.  Per le vendite in Messico nello scenario di acquisto dei clienti con Contratto Enterprise, il Messico è un Paese gestito da Microsoft e Microsoft agisce come rivenditore anziché come agente degli editori.  Per le vendite in tutti gli scenari di acquisto dei clienti ad eccezione dello scenario con Contratto Enterprise, il Messico è un Paese gestito dagli ISV e Microsoft agisce come agente degli editori.

## <a name="security-events"></a>Eventi di sicurezza

Gli editori sono tenuti a segnalare tempestivamente a Microsoft qualsiasi evento sospetto di violazione della sicurezza, inclusi incidenti di sicurezza e vulnerabilità relativamente al software Azure Marketplace e alle offerte di servizi. Gli editori devono presentare un ticket di supporto seguendo la procedura descritta in [Come registrare un ticket di supporto per eventi di sicurezza](https://docs.microsoft.com/azure/security/azure-security-event-support-ticket) specificando le informazioni richieste.

## <a name="next-step"></a>Passaggio successivo

Visitare la pagina [Guida alla pubblicazione per Azure Marketplace e AppSource](https://docs.microsoft.com/azure/marketplace/marketplace-publishers-guide).

---
