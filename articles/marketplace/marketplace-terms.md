---
title: Condizioni del Marketplace | Azure
description: Condizioni che regolano l'uso di Microsoft Azure Marketplace
services: Azure, Marketplace, Compute, Storage, Networking, Blockchain, Security
documentationcenter: ''
author: qianw211
manager: Patrick.Butler
editor: ''
ms.assetid: ''
ms.service: marketplace
ms.workload: ''
ms.tgt_pltfrm: ''
ms.devlang: ''
ms.topic: article
ms.date: 1/2/2019
ms.author: ellacroi
ms.openlocfilehash: 7d6f67ddafb7218bd2f710f5fc9869db85aae1ec
ms.sourcegitcommit: d3200828266321847643f06c65a0698c4d6234da
ms.translationtype: HT
ms.contentlocale: it-IT
ms.lasthandoff: 01/29/2019
ms.locfileid: "55198937"
---
# <a name="azure-marketplace-terms"></a>Condizioni di Azure Marketplace 

Le presenti condizioni regolano l'uso di Microsoft Azure Marketplace che consente di accedere o acquistare i prodotti e servizi ottimizzati per l'uso con Azure ("Marketplace"). Questi prodotti e servizi includono la raccolta di macchine virtuali e qualsiasi altra funzionalità di Microsoft Azure. Il Marketplace può includere prodotti o servizi ("Offerte del Marketplace" o "Offerte") pubblicati da Microsoft e da editori terzi (ognuno dei quali è indicato come "Editore").

## <a name="purchasing-and-billing"></a>Acquisto e fatturazione

1. *Clienti diretti.* Se si è acquistata una sottoscrizione di Microsoft Azure da Microsoft, le condizioni seguenti sono applicabili per l'acquisto di Offerte del Marketplace in virtù di tale sottoscrizione: 

    1. *Pagamento.* Si accetta di pagare tutte le tariffe applicabili correlate all'uso di Offerte del Marketplace. Queste tariffe sono distinte e si aggiungono a quelle applicabili per l'uso di servizi di Microsoft Azure. 
    1. *Prezzi.* Se non specificato altrimenti, i prezzi indicati per le Offerte del Marketplace non includono le imposte applicabili e gli accordi relativi al cambio della valuta. L'utente è il solo responsabile del pagamento di tali imposte o di altri costi. I prezzi possono essere specificati in termini di tariffe ricorrenti per le offerte basate su una sottoscrizione o in termini di unità di misura (ad esempio, ore di esecuzione o transazioni effettuate) per le offerte basate sull'utilizzo. 
    1. *Strumento di pagamento.* Dopo avere fornito un metodo di pagamento a Microsoft per la sottoscrizione di Microsoft Azure, l'utente autorizza Microsoft a usare tale metodo per addebitare i costi relativi all'acquisto delle Offerte del Marketplace. Una carta di credito è un esempio di metodo di pagamento. 
    1. *Fatturazione.* Le condizioni di fatturazione e pagamento del contratto di sottoscrizione di Microsoft Azure regolano gli acquisti sul Marketplace.  Queste condizioni sono applicabili agli acquisti con pagamento in base al consumo. Se si incorre in costi che non vengono elaborati durante il periodo di fatturazione dell'acquisto o dell'uso, Microsoft può fatturare tali costi in un periodo di fatturazione successivo. Tramite il portale dell'account di Microsoft Azure viene fornito un elenco in cui è possibile esaminare e stampare i costi. Questo è l'unico estratto conto che viene fornito. Qualsiasi importo di spesa o relativo all'utilizzo non visualizzato in un estratto conto finale è solo stimato.  Le stime non includono le attività recenti o possono comprendere proiezioni basate su criteri di utilizzo precedenti.
    1. *Aumento del prezzo.* Se viene applicato un aumento del prezzo a un'Offerta del Marketplace per la quale si dispone di una sottoscrizione attiva, l'aumento viene notificato con 30 giorni di preavviso. Allo scadere del periodo di preavviso di 30 giorni, continuando a usare l'Offerta del Marketplace, si accetta che l'addebito venga effettuato in base al nuovo prezzo.
    1. *Rimborsi.* Se non previsto altrimenti dalla legge o consentito da un Editore, gli addebiti non sono rimborsabili.
    1. *Correzioni relative alla fatturazione.* Se si rileva un errore di fatturazione, è necessario segnalare il problema a Microsoft entro 120 giorni dal momento in cui l'errore è comparso la prima volta nella fattura. Se non si segnala il problema entro tale termine, si solleva Microsoft da qualsiasi responsabilità e rivendicazione per perdite derivanti dall'errore. Microsoft non ha l'obbligo di correggere l'errore o di fornire un rimborso. Se Microsoft identifica un errore di fatturazione, lo corregge entro 90 giorni.

1. *Clienti indiretti.* Se si acquista una sottoscrizione di Microsoft Azure da un rivenditore, le condizioni di acquisto e fatturazione nel contratto con il rivenditore regolano l'acquisto di Offerte del Marketplace in virtù di tale sottoscrizione. 

1. *Generale.* Le condizioni seguenti sono applicabili indipendentemente dall'entità presso la quale è stata acquistata la sottoscrizione di Microsoft Azure. 

    1. *Impegno monetario.* Salvo diversa indicazione per un'Offerta del Marketplace particolare, i crediti della sottoscrizione Microsoft (ad esempio versione di valutazione gratuita, MSDN o BizSpark) o i fondi degli impegni monetari non sono utilizzabili per l'acquisto delle Offerte del Marketplace. Questi acquisti vengono addebitati separatamente.
    1. *Prenotazioni.* Con il termine "Prenotazioni" si indica un acquisto anticipato di Offerte del Marketplace idonee per un periodo di tempo e un'area specifici, ad esempio istanze software riservate. Le prenotazioni vengono acquistate per periodi di tempo specificati di un massimo di tre anni e scadono al termine del periodo in questione. Il pagamento delle prenotazioni inutilizzate non viene rimborsato. Salvo diversa indicazione per un'Offerta del Marketplace particolare, il cambio e l'annullamento non sono disponibili. Il prezzo della prenotazione si basa sul prezzo in vigore al momento dell'acquisto. Le istanze riservate per il software non includono il costo di calcolo.
    1. *Rinnovo automatico.* Se si è acquistata una sottoscrizione del Marketplace con un'opzione di rinnovo automatico, Microsoft o il rivenditore, se applicabile, può rinnovare automaticamente la sottoscrizione addebitando l'importo relativo a qualsiasi periodo di rinnovo.  Per evitare questi addebiti, è possibile annullare la sottoscrizione prima della data di rinnovo.
    1. *Versioni di valutazione gratuite.* Se si prende parte a una sottoscrizione di valutazione gratuita per un'Offerta del Marketplace, è necessario annullare la sottoscrizione prima della fine del periodo di valutazione per evitare di incorrere in costi. Se non si annulla la sottoscrizione entro la fine del periodo di valutazione gratuita, per l'Offerta del Marketplace verrà applicato un addebito in base ai prezzi di acquisto. Se si creano più sottoscrizioni per un'Offerta di valutazione gratuita, il periodo di valutazione applicabile a tutte queste sottoscrizioni decorre dalla data in cui si crea la prima sottoscrizione.  Alla fine del periodo di valutazione tutte le sottoscrizioni di questo tipo verranno convertite in Offerte a pagamento.
    1. *Annullamento.* Se non si effettua un pagamento completo e puntuale, Microsoft può sospendere o annullare l'accesso alle Offerte del Marketplace. La sospensione o l'annullamento dell'accesso per mancato pagamento può comportare la perdita dei dati.

## <a name="use-rights"></a>Diritti d'uso

1. *Condizioni per l'utilizzo specifiche dell'Editore.* Il diritto di usare qualsiasi Offerta del Marketplace è stabilito da condizioni per l'utilizzo separate fornite dall'Editore dell'Offerta del Marketplace ("Condizioni per l'utilizzo"). Tranne che per le Offerte del Marketplace pubblicate da Microsoft, quest'ultima non è vincolata da alcuna Condizione per l'utilizzo fornita da un Editore. 

1. *Offerte BYOL.* Gli Editori possono rendere disponibili alcune Offerte del Marketplace a condizione che l'utente abbia ottenuto, al di fuori del Marketplace, i diritti necessari per l'uso di tali Offerte, ovvero "Offerte BYOL (Bring-Your-Own-License)". Se si usa un'Offerta BYOL qualsiasi, si è tenuti a garantire di avere diritti sufficienti per usarla.

1. *Prodotti software Microsoft.* Se un Editore terzo pubblica nel Marketplace un'Offerta di macchina virtuale che include un prodotto software Microsoft elencato nella pagina Web all'indirizzo [http://azure.microsoft.com/pricing/details/virtual-machines/](http://azure.microsoft.com/pricing/details/virtual-machines/) ("Prodotto software Microsoft"):
    1. Microsoft, e non la parte terza, è il licenziante del Prodotto software Microsoft;
    1. oltre alle tariffe associate all'Offerta di terzi, l'uso del Prodotto software Microsoft è soggetto alle tariffe applicabili per la sottoscrizione di Azure.  Queste tariffe possono essere definite dal rivenditore e
    1. l'uso di qualsiasi Prodotto software Microsoft incluso nell'Offerta è regolato dalle condizioni di Microsoft e non dalle Condizioni per l'utilizzo specifiche della parte terza. Queste condizioni includono anche l'eventuale diritto a usare il Prodotto software Microsoft al di fuori di Microsoft Azure.

1. *Interfacce API.* Microsoft può rendere disponibili interfacce API ("API del Marketplace") per l'uso con il Marketplace. Se si usano API del Marketplace per acquistare o accedere a Offerte del Marketplace, si è tenuti a consultare e rispettare le Condizioni per l'utilizzo applicabili nell'interfaccia utente del Marketplace.  Queste condizioni possono cambiare nel tempo. Inoltre, usando un'API del Marketplace per acquistare Offerte del Marketplace, si acconsente a pagare tutte le tariffe applicabili in base alle condizioni di pagamento.  Le condizioni di pagamento sono disponibili nell'interfaccia utente del Marketplace al momento dell'acquisto.

## <a name="privacy-and-data-protection"></a>Privacy e protezione dei dati

1. *Informazioni divulgate agli Editori.* Se si acquista o usa un'Offerta del Marketplace, le proprie informazioni di contatto e i dettagli sulla transazione possono essere condivise da Microsoft con l'Editore dell'Offerta. Microsoft non condivide i dati del cliente con alcun Editore, a meno che il cliente non l'abbia autorizzata a procedere.

1. *Informative sulla privacy degli Editori.* Gli Editori sono tenuti a fornire informative sulla privacy che illustrino le procedure connesse alla riservatezza per i dati dei clienti raccolti dalle loro Offerte o per le informazioni dei clienti che ricevono da Microsoft. Salvo diversa indicazione, un'Offerta del Marketplace pubblicata da Microsoft, le politiche Microsoft in relazione alla privacy, alla sicurezza, alla posizione e alla conservazione dei dati non si applicano ad alcuna Offerta del Marketplace. Lo stesso vale per l'uso da parte degli Editori di qualsiasi dato o altra informazione relativa ai clienti.

1. *Elaborazione dei dati personali.* Microsoft è un responsabile diretto o indiretto del trattamento dei dati personali relativi alla fornitura di Offerte. A partire dal 25 maggio 2018, Microsoft rende effettivi per tutti i clienti gli impegni contenuti nelle condizioni del Regolamento generale sulla protezione dei dati dell'Unione Europa relativamente alle condizioni per i servizi online. A tale proposito, vedere la pagina Web all'indirizzo [http://go.microsoft.com/?linkid=9840733](http://go.microsoft.com/?linkid=9840733).

## <a name="miscellaneous"></a>Varie

1. *Dati finanziari.* Alcune Offerte del Marketplace possono includere dati finanziari. Microsoft non è un intermediario o un consulente in materia di investimenti registrato secondo le leggi federali degli Stati Uniti o le leggi di altre giurisdizioni relativamente ai titoli azionari.  Microsoft non fornisce consulenze in merito all'opportunità di investire, acquistare o vendere titoli o altri prodotti o servizi finanziari. Nessun elemento presente nel Marketplace costituisce un'offerta o una sollecitazione ad acquistare o vendere titoli. Microsoft e i suoi licenzianti di quote di borsa o dati sugli indici azionari non sostengono né consigliano alcun prodotto o servizio finanziario specifico. Nessuna informazione disponibile nel Marketplace, inclusi gli eventuali set di dati o applicazioni finanziarie, deve essere interpretata come una consulenza professionale, ad esempio nel campo degli investimenti o delle imposte.

1. *Limitazione.* Per proteggere il sistema, Microsoft può limitare il numero di richieste che è possibile inviare al Marketplace.  Microsoft inoltre applica limiti ragionevoli relativamente all'uso del Marketplace. Gli editori possono a loro volta applicare restrizioni riguardanti il numero di richieste che è possibile effettuare per i loro servizi ("Limitazione specifica"). Le Limitazioni specifiche possono essere visualizzate nella pagina dei dettagli del contenuto dell'Editore a cui si applicano. Queste Limitazioni specifiche possono cambiare in qualsiasi momento, con o senza preavviso.

## <a name="next-step"></a>Passaggio successivo

Visitare la pagina [Guida alla pubblicazione per Azure Marketplace e AppSource](https://docs.microsoft.com/azure/marketplace/marketplace-publishers-guide).

---
