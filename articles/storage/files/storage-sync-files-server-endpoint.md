---
title: Aggiungere e rimuovere un endpoint server di Sincronizzazione file di Azure (anteprima) | Microsoft Docs
description: Informazioni sugli aspetti da considerare quando si pianifica una distribuzione di File di Azure.
services: storage
documentationcenter: ''
author: wmgries
manager: klaasl
editor: jgerend
ms.assetid: 297f3a14-6b3a-48b0-9da4-db5907827fb5
ms.service: storage
ms.workload: storage
ms.tgt_pltfrm: na
ms.devlang: na
ms.topic: article
ms.date: 10/08/2017
ms.author: wgries
ms.openlocfilehash: 26e4af814bad988da02d4e0cf36f17e1beec872e
ms.sourcegitcommit: e2adef58c03b0a780173df2d988907b5cb809c82
ms.translationtype: HT
ms.contentlocale: it-IT
ms.lasthandoff: 04/28/2018
ms.locfileid: "32187743"
---
# <a name="addremove-an-azure-file-sync-preview-server-endpoint"></a>Aggiungere e rimuovere un endpoint server di Sincronizzazione file di Azure (anteprima)
Sincronizzazione file di Azure (anteprima) consente di centralizzare le condivisioni file dell'organizzazione in File di Azure senza rinunciare alla flessibilità, alle prestazioni e alla compatibilità di un file server locale. Tutto questo avviene trasformando i sistemi Windows Server in una cache rapida della condivisione file di Azure. È possibile usare qualsiasi protocollo disponibile in Windows Server per accedere ai dati in locale (tra cui SMB, NFS e FTPS) ed è possibile scegliere tutte le cache necessarie in tutto il mondo.

Un *endpoint server* rappresenta una posizione specifica in un *server registrato*, ad esempio una cartella in un volume del server o la radice del volume. Possono esistere più endpoint server nello stesso volume se i relativi spazi dei nomi non si sovrappongono, ad esempio F:\sync1 e F:\sync2. È possibile configurare i criteri di suddivisione in livelli nel cloud singolarmente per ogni endpoint server. Se si aggiunge a un gruppo di sincronizzazione un percorso del server con un set di file esistente come endpoint server, i file verranno uniti con qualsiasi altro file già presente in altri endpoint del gruppo di sincronizzazione.

Vedere [Come distribuire Sincronizzazione file di Azure (anteprima)](storage-sync-files-deployment-guide.md) per informazioni sulla distribuzione di Sincronizzazione file di Azure end-to-end.

## <a name="prerequisites"></a>prerequisiti
Per creare un endpoint server, è necessario prima verificare che siano soddisfatti i criteri seguenti: 
- L'agente Sincronizzazione file di Azure è installato nel server e il server è stato registrato. Le istruzioni per l'installazione dell'agente Sincronizzazione file di Azure sono contenute nell'articolo [Registrare e annullare la registrazione di un server con Sincronizzazione file di Azure (anteprima)](storage-sync-files-server-registration.md). 
- Verificare che sia stato distribuito un servizio di sincronizzazione archiviazione. Per informazioni dettagliate sulla distribuzione di un servizio di sincronizzazione archiviazione, vedere [Come distribuire Sincronizzazione file di Azure (anteprima)](storage-sync-files-deployment-guide.md). 
- Verificare che sia stato distribuito un gruppo di sincronizzazione. Leggere le informazioni su [come creare un gruppo di sincronizzazione](storage-sync-files-deployment-guide.md#create-a-sync-group).
- Verificare che il server sia connesso a Internet e che Azure sia accessibile. Per tutte le comunicazioni tra il server e il servizio viene usata la porta 443.

## <a name="add-a-server-endpoint"></a>Aggiungere un endpoint server
Per aggiungere un endpoint server, passare al gruppo di sincronizzazione che interessa e selezionare "Aggiungi endpoint server".

![Aggiungere un nuovo endpoint server nel riquadro del gruppo di sincronizzazione](media/storage-sync-files-server-endpoint/add-server-endpoint-1.png)

Inserire le informazioni seguenti in **Aggiungi endpoint server**:

- **Server registrato**: nome del server o del cluster in cui viene creato l'endpoint server.
- **Percorso**: il percorso in Windows Server da sincronizzare come parte del gruppo di sincronizzazione.
- **Suddivisione in livelli cloud**: opzione che abilita o disabilita la suddivisione in livelli nel cloud, che consente di archiviare a livelli in File di Azure i file che si usano o a cui si accede raramente.
- **Spazio disponibile nel volume**: quantità di spazio disponibile da riservare nel volume in cui si trova l'endpoint server. Ad esempio, se lo spazio disponibile nel volume è impostato su 50% per un volume con un singolo endpoint server, circa la metà dei dati verrà archiviata a livelli in File di Azure. A prescindere dall'abilitazione o meno della suddivisione in livelli nel cloud, per la condivisione file di Azure è sempre disponibile una copia completa dei dati nel gruppo di sincronizzazione.

Selezionare **Crea** per aggiungere l'endpoint server. I file all'interno di uno spazio dei nomi di un gruppo di sincronizzazione ora rimangono sincronizzati. 

## <a name="remove-a-server-endpoint"></a>Rimuovere un endpoint server
Se per un endpoint server è abilitata la suddivisione in livelli cloud, i file verranno *archiviati a livelli* nelle condivisioni file di Azure. Questo consente alle condivisioni di file locali di agire come una cache, anziché una copia completa del set di dati, in modo da ottimizzare l'uso dello spazio nel file server. Tuttavia, **in caso di rimozione di un endpoint server con file archiviati a livelli ancora presenti in locale nel server, tali file diventeranno inaccessibili**. Di conseguenza, per garantire la continuità dell'accesso ai file nelle condivisioni locali, è necessario richiamare tutti i file archiviati a livelli da File di Azure prima di procedere con l'eliminazione dell'endpoint server. 

Questa operazione può essere eseguita con il cmdlet di PowerShell come illustrato di seguito:

```PowerShell
Import-Module "C:\Program Files\Azure\StorageSyncAgent\StorageSync.Management.ServerCmdlets.dll"
Invoke-StorageSyncFileRecall -Path <path-to-to-your-server-endpoint>
```

> [!Warning]  
> Se il volume locale che ospita il server non ha abbastanza spazio libero per richiamare tutti i dati archiviati a livelli, il cmdlet `Invoke-StorageSyncFileRecall` ha esito negativo.  

Per rimuovere l'endpoint server:

1. Passare al servizio di sincronizzazione archiviazione in cui è registrato il server.
2. Passare al gruppo di sincronizzazione che interessa.
3. Rimuovere l'endpoint server del gruppo di sincronizzazione nel servizio di sincronizzazione archiviazione. L'operazione può essere eseguita facendo clic con il pulsante destro del mouse sull'endpoint server nel riquadro del gruppo di sincronizzazione.

    ![Rimozione di un endpoint server da un gruppo di sincronizzazione](media/storage-sync-files-server-endpoint/remove-server-endpoint-1.png)

## <a name="next-steps"></a>Passaggi successivi
- [Registrare e annullare la registrazione di un server con Sincronizzazione file di Azure (anteprima)](storage-sync-files-server-registration.md)
- [Pianificazione per la distribuzione di Sincronizzazione file di Azure](storage-sync-files-planning.md)
